<!DOCTYPE html PUBLIC "-//W3C//DTD HTML 4.01 Transitional//EN">
<html lang="it">
	<head>
		<meta http-equiv="Content-Type" content="text/html; charset=UTF-8">
		<title>Manuale Dr. Track 1.45</title>
  </head>

	<body>
<pre><br>                                Dr. Track 1.45<br>                                  ----------<br><br>      Un editor/player di MOD per la SoundBlaster e la SoundBlaster Pro<br>                  CopyRight (c) 1991-1993 Alessandro Scotti<br><br><br><br>                                Manuale d'uso<br>                                -------------<br><br><br>   [DRT_INTRO]<br>                               1. Introduzione<br><br>   1.1. Cos'è il Sound Tracker<br><br>     Nell'Amiga  la  parte  sonora  consiste in (ben) quattro DAC ad 8 bit,<br>   funzionanti in DMA.<br>     Ciò significa che non è possibile far suonare ad Amy una certa nota se<br>   non  si  dispone  di  un  sample  da  inviare al DAC (o se non si usa un<br>   apposito software di emulazione). In compenso, questo metodo permette di<br>   riprodurre quasi tutti  gli  strumenti,  basta  infatti  campionarli  ed<br>   ottenere  i  corrispondenti  sample  per  il  DAC.  Inoltre, variando la<br>   velocità di riproduzione, è possibile ottenere suoni di diverse  altezze<br>   che  comprendono  non  solo le note della scala musicale, ma anche molte<br>   "posizioni" intermedie le quali vengono  utilizzate  nella  pratica  per<br>   ottenere particolari effetti come il portamento o il vibrato.<br>     La  grande  potenza  del sistema precedente si paga però in termini di<br>   facilità  d'uso,  del  resto  senza  appropriati  strumenti  hardware  e<br>   software non è nemmeno possibile creare dei sample!<br>     Per  questo  motivo  sono  stati  scritti   numerosi   programmi   che<br>   semplificano  enormemente  la gestione dei sample e dei DAC e permettono<br>   la creazione di vere e proprie  "colonne  sonore".  Tra  questi  il  più<br>   celebre è senz'altro il Sound Tracker che, nato per uso interno ad opera<br>   di un gruppo di "hacker", è stato successivamente rilasciato al pubblico<br>   dominio  insieme ad un certo numero di dischetti contenenti centinaia di<br>   sample pronti per l'uso.<br><br>   1.2. Cos'è il Dr. Track<br><br>     Passando su un PC le cose peggiorano sensibilmente.  Il  suo  "beeper"<br>   non  è  stato  certo  studiato  per un uso professionale nel campo della<br>   musica, anche se è possibile  ottenere  discreti  risultati  manipolando<br>   opportunamente  quel  poco  messo a disposizione. Ma per andare al di là<br>   della semplice riproduzione di un sample ci vogliono macchine  piuttosto<br>   veloci  ed  in  ogni  caso  il  risultato  non  è entusiasmante in senso<br>   assoluto.<br>     Aggiungendo  un  po'  di  hardware,  nel  nostro caso una bella scheda<br>   SoundBlaster, si ha un enorme miglioramento, ma di fronte ai quattro DAC<br>   dell'Amiga anche la SB, col suo unico canale, è costretta ad arrendersi.<br>     C'è  bisogno  quindi  di  un  programma  che  simuli  i quattro canali<br>   di Amy e li mixi in tempo reale per inviarli al DAC della Sound Blaster.<br>     Come si può  immaginare,  considerando  anche  che  il  Sound  Tracker<br>   permette  l'uso  di numerosi comandi che vanno a modificare il pitch, il<br>   volume e la sequenza delle note da riprodurre, la  mole  di  calcoli  da<br>   svolgere è notevole.<br>     Dr.  Track  fa  tutto  questo,  ma  anche  qualcosa  in  più.  Oltre a<br>   riprodurre i moduli del Sound Tracker leggendoli direttamente  nel  loro<br>   formato  originale,  permette infatti di modificarli a piacere o crearne<br>   di nuovi, nonch‚ di utilizzare sample (cioè  strumenti)  creati  con  la<br>   SoundBlaster o estratti da moduli già esistenti.<br>     Prima  di vedere in dettaglio come si svolgono queste operazioni, sarà<br>   però opportuno  introdurre  le  idee  che  stanno  alla  base  di  molti<br>   programmi  di questo tipo, ovvero la distinzione tra una composizione in<br>   fase di sviluppo ed una già ultimata.<br><br>     Nota: l'avvento della SoundBlaster Pro, che mette a  disposizione  due<br>   canali da 8 bit (stereo), ha migliorato la situazione. Attento Amy....<br><br>   1.3. Dai "song" ai "moduli" e viceversa<br><br>     I moduli (d'ora in poi sarà implicito il riferimento al SoundTracker o<br>   al Dr. Track, dato che quest'ultimo usa lo stesso formato) costituiscono<br>   il risultato finale dell'opera del compositore. Essi contengono non solo<br>   tutte le note da suonare, come un normale spartito,  ma  anche  tutti  i<br>   dati  per  gli strumenti utilizzati, in poche parole tutto ciò che serve<br>   per l'esecuzione del brano.<br>     E'  importante  osservare che note e strumenti sono due cose distinte:<br>   la riproduzione avviene leggendo le note volta per volta, e lo strumento<br>   ad esse associato viene opportunamente manipolato in modo da generare la<br>   frequenza desiderata, contrariamente a quanto avviene  per  esempio  nei<br>   file .VOC dove i dati vengono inviati direttamente al DAC. Del resto con<br>   uno  strumento  (cioè  con  un sample, in questo contesto le parole sono<br>   sinonimi) si deve poter suonare qualsiasi nota!<br>     Ma  torniamo  ai  nostri  moduli.  Lo svantaggio più grande è che essi<br>   occupano molto spazio su disco, cosa dovuta soprattutto al fatto che gli<br>   strumenti  non  percussivi tendono ad essere spesso piuttosto lunghetti.<br>   Del resto una delle prime cose da farsi  quando  si  inizia  a  scrivere<br>   musica  è  proprio  quella di crearsi una propria libreria di strumenti,<br>   creandoli con la SoundBlaster o "rubandoli"  da  moduli  già  fatti.  In<br>   questo  caso,  evidentemente,  dopo  aver creato un modulo si avranno su<br>   disco almeno due copie dei sample, una di "libreria" e  una  nel  modulo<br>   stesso.<br>     Per  ovviare  a  questo  inconveniente  alcuni  programmi,   tra   cui<br>   naturalmente  il  Dr.  Track  (non  sarei qui a parlarvene altrimenti!),<br>   permettono di salvare i dati in un  altro  formato  chiamato  usualmente<br>   "song" (forse "project" è un termine più appropriato).<br>     Un song contiene solo le note ed i NOMI  dei  sample,  ma  non  spreca<br>   inutilmente  spazio  per  i dati di questi, li legge invece da disco (in<br>   genere da floppy, dove avrete creato e catalogato la  vostra  collezione<br>   di strumenti) rintracciandoli proprio grazie ai nomi.<br>     Di  come  si usano i song in Dr. Track parleremo poi, per il momento è<br>   sufficiente ricordare ancora come il loro uso  permetta  di  risparmiare<br>   spazio e parte del tempo speso nelle operazioni di I/O.<br><br>   1.4. Amiga vs PC<br><br>     Cercare  di battere Amiga nel campo della grafica o del sonoro, con un<br>   normale PC, è una battaglia persa in partenza. Sono  troppe  infatti  le<br>   facilitazioni   che  il  primo  offre  al  programmatore  mettendogli  a<br>   disposizione un hardware molto potente e la possibilità di  lavorare  su<br>   una macchina "standard": gli Amiga sono praticamente tutti uguali, i PC,<br>   purtroppo, no.<br>     Certo un 386 con VGA e SoundBlaster può senz'altro dire la sua, ma non<br>   tutti  ce  l'hanno e soprattutto, fatto alquanto rilevante, la mia CPU è<br>   un 286 a 6 Mhz.<br>     In casi  come  questi  bisogna  sacrificare  qualcosina,  cercando  di<br>   arrangiarsi con quel che resta. Dunque ciao grafica in alta risoluzione,<br>   troppo  lenta  e se vogliamo anche un po' dispersiva (questa non la beve<br>   nessuno - N.d.A.). Pensate un po' che l'Amiga neanche ce l'ha un vero  e<br>   proprio  modo testo, e invece noi abbiamo una bellissima modalità 80x25!<br>   E poi quel cursore del mouse che sta sempre in mezzo allo  schermo,  che<br>   orrore! Via anche quello!<br>     Vi chiederete, legittimamente, che diamine resta. Niente paura,  anche<br>   il  modo testo va più che bene e se magari avete anche una EGA o una VGA<br>   un paio di chiamate al BIOS miglioreranno l'uso dei colori permettendovi<br>   di apprezzare Dr. Track in tutto il suo splendore (ehm... ehm... ahem)!<br>     C'è poi il lato musicale che non va  trascurato.  Il  fatto  di  dover<br>   mixare  quattro  canali in uno solo comporta la perdita di alcuni bit di<br>   informazione, inoltre  vengono  persi  interi  byte  nell'operazione  di<br>   "resample"  dei  dati,  necessaria  per far suonare i sample a frequenze<br>   diverse.<br>     A questi problemi non c'è soluzione. Le frequenze acute sono le  prime<br>   ad  andarci  di  mezzo  e  per  ottenere  risultati apprezzabili bisogna<br>   "pompare"  la  SoundBlaster  fino  al limite delle sue capacità, la qual<br>   cosa ovviamente comporta un aumento  dei  dati  da  elaborare  (bene)  e<br>   quindi del tempo macchina necessario (male).<br>     Gigante  pensaci  tu: la gestione del suono, ed in effetti anche molte<br>   altre parti del programma, è stata scritta interamente in Assembly  ("ci<br>   penso  io").   Vi  risparmio  la  descrizione delle penose ore trascorse<br>   davanti alla tastiera, il risultato è  che  Dr.  Track  è  in  grado  di<br>   mandare la SB alla sua massima velocità già su un 286 a 6 Mhz, ed avanza<br>   anche il tempo per fare uno shell  al  DOS  e  lanciare  magari  qualche<br>   giochino (o magari anche Windows 3, yeah, non è un errore di battitura!)<br>   con la musica in background. Light speed junky.<br><br>     E' arrivato ora il momento di guardare più da vicino  le  varie  parti<br>   che compongono un modulo o un song.<br><br><br>                       2. Dentro i moduli (prima parte)<br><br>   [DRT_STRUMENTI]<br>   2.1. Gli strumenti<br><br>     Uno  strumento  è  essenzialmente  una  sequenza di byte campionata da<br>   qualche  fonte  (lo strumento vero, presumibilmente).<br>     Prescindendo  dalla  differenza  di timbro, tra gli strumenti reali si<br>   hanno in genere due fondamentali tipi di risposta all'esecuzione di  una<br>   nota: premendo il tasto di un pianoforte e tenendolo premuto il suono si<br>   affievolisce  lentamente, mentre facendo la stessa cosa con un organo il<br>   suono permane finch‚ non si toglie il dito dal tasto.<br>     Per  gestire  entrambe le situazioni deve essere possibile quindi dire<br>   al programma che una parte del sample va ripetuta  indefinitamente:  nel<br>   seguito questa parte verrà a volte chiamata "repeat".<br>     E'  da  notare che tale distinzione è puramente astratta, in effetti i<br>   dati  di  uno  strumento  costituiscono  un'unica   sequenza   di   byte<br>   consecutivi  i  quali  possono  essere  numerati  a partire da zero fino<br>   all'ultimo byte che vale (lunghezza_del_sample - 1). Il numero associato<br>   ad ogni byte si chiama "offset" del byte in questione e  ne  rappresenta<br>   la distanza dal primo byte.<br><br>                         _______ parte da ripetere _______<br>                        |                                 |<br>      i i i i i i i i i r r r r r r r r r r r r r r r r r r f f f f f f f<br>                        |<br>                        primo byte da ripetere<br><br>     Facendo riferimento alla figura, il sample verrebbe eseguito così:<br>   - parte i<br>   - parte r<br>   - parte f<br>   - parte r indefinitamente, fino al verificarsi di qualche altro evento.<br><br>     Dunque  la  prima  volta  viene  riprodotta l'intera sequenza di byte,<br>   mentre le volte successive viene utilizzata solo la parte di repeat.<br>     Come si  può  osservare, per  individuare  univocamente  la  parte  da<br>   ripetere  è  necessario conoscere due cose: dove inizia (ovvero l'offset<br>   del suo primo byte) e quanto  è  lunga.  Questi  due  parametri  vengono<br>   chiamati rispettivamente "repeat start" e "repeat length".<br>     Abbiamo  risolto  il problema dell'organo e anche quello dei preset di<br>   numerosi synth, ma ora c'è quello del pianoforte! Quest'ultimo  infatti,<br>   come  del resto la maggior parte degli strumenti, non ha alcuna parte da<br>   ripetere!<br>     Ma stavolta la soluzione è facile:  in  questi  casi  "repeat  length"<br>   assume  per  convenzione  il  valore  due  (attenzione,  non  zero!), ad<br>   indicare che il sample va eseguito una sola volta e messo poi  a  tacere<br>   ("one-shot sample").<br><br>     L'ultimo  parametro che riguarda un sample è il suo volume di default,<br>   che  è  un  numero  compreso  tra  1  e  64.  Si tratta del volume usato<br>   normalmente in fase di  riproduzione  a  meno  di  non  usare  specifici<br>   comandi per cambiarlo.  Aggiustando opportunamente il valore  di  questo<br>   parametro  è  possibile  dosare  in  maniera  ottimale  le  varie  voci,<br>   tenendone magari alcune in sottofondo e facendo risaltare invece  quelle<br>   che realizzano il motivo principale della composizione.<br><br>   [DRT_NOTE]<br>   2.2. Le note<br><br>     Qui finalmente le cose cominciano a  farsi  interessanti.  Nel  nostro<br>   ambiente  indichiamo  col  nome  di  "nota" un insieme costituito da tre<br>   parti: la nota vera e propria, lo strumento da utilizzare  per  suonarla<br>   e, facoltativamente, uno dei comandi che permettono di modificare alcuni<br>   parametri.<br><br>     La  nota  vera  e  propria  viene  rappresentata   come   una   coppia<br>   nome-ottava,  con  i nomi in notazione anglosassone. In questa notazione<br>   le sette note fondamentali vengono indicate con una  lettera  dalla  "A"<br>   alla  "G":  la  figura  seguente  illustra  la corrispondenza tra queste<br>   lettere ed i nomi italiani, enormemente  più  belli  ma  un  po'  troppo<br>   lunghi per essere usati in programmi di questo tipo.<br><br><br>              C       D       E       F       G       A       B<br>              Do      Re      Mi      Fa      Sol     La      Si<br><br>     L'ottava si indica semplicemente con un numero da uno  a  tre,  quindi<br>   alcuni esempi di note possono essere:<br><br>   C-1, do della prima ottava (il trattino è solo un separatore);<br>   F#2, fa diesis della seconda ottava;<br>   B-3, si della terza ottava.<br><br>     Accando  alla  nota  viene  indicato  lo  strumento.  Il  SoundTracker<br>   permette  di avere al massimo trentuno strumenti in memoria, numerati da<br>   1  a  31.  Per  ovvi  motivi di spazio all'interno di una nota non viene<br>   usato il nome del sample ma il corrispondente numero.<br>     Potremmo avere allora qualcosa come:<br><br>   E-2 05<br><br>   per  indicare  che  bisogna  suonare  un  mi della seconda ottava con il<br>   quinto strumento in memoria.<br><br>   [DRT_FRAME]<br>   2.3. I "frame"<br><br>     Un frame non è altro che un insieme di quattro note (tante quanti sono<br>   i canali disponibili) da suonare contemporaneamente.<br>     Queste quattro note vengono scritte su una stessa  riga  per  indicare<br>   appunto che devono essere eseguite simultanamente, così per  esempio  il<br>   frame<br><br>                     D-2 01    F#2 01    A-2 01    C-3 01<br><br>   produce un perfetto accordo (di re maggiore settima).<br>     Come si può osservare  c'è  una  certa  differenza  con  la  notazione<br>   musicale  standard  nella  quale gli accordi si sviluppano in verticale,<br>   differenza dovuta essenzialmente a motivi di visualizzazione.<br><br>   [DRT_PATTERN]<br>   2.4. I "pattern"<br><br>     Il  concetto  di pattern è l'analogo del concetto di battuta o misura.<br>   Un pattern è costituito  da  64  frame,  i  quali  vengono  eseguiti  in<br>   successione.<br>     Potremmo avere per esempio<br><br>                     D-3 01    C-2 02    D-2 02    F#2 02<br>                     A-3 01    ... ..    ... ..    ... ..<br>                     F#3 01    ... ..    ... ..    ... ..<br>                     A-3 01    ... ..    ... ..    ... ..<br>                     D-3 01    A#1 02    D-2 02    G-2 02<br>                     A#3 01    ... ..    ... ..    ... ..<br>                     G-3 01    ... ..    ... ..    ... ..<br>                     A#3 01    ... ..    ... ..    ... ..<br>                     ecc.<br><br>   che è un brevissimo frammento tratto da una passacaglia di H„ndel.<br>     Vediamo come si legge. Il primo frame è<br><br>                     D-3 01    C-2 02    D-2 02    F#2 02<br><br>   e  produce  un  accordo  (ancora  di  re settima) sulle ultime tre voci,<br>   mentre la prima voce, con un diverso strumento, inizia il canto  con  un<br>   re  della  terza  ottava. Queste quattro note, come detto prima, vengono<br>   eseguite all'unisono.<br>     Il frame successivo è<br><br>                     A-3 01    ... ..    ... ..    ... ..<br><br>   che continua con un la il canto sulla prima  voce.  Ma  che  fine  hanno<br>   fatto  le  altre tre voci? Semplice, visto che vogliamo tenere l'accordo<br>   su tutte le prime quattro note del canto lasciamo in  "bianco"  i  campi<br>   corrispondenti  alle  note delle ultime traccie, permettendo al suono di<br>   proseguire  indisturbato  (se  manca  una  nota infatti il suono di quel<br>   canale non viene interrotto, ma viene  continuata  l'esecuzione  di  una<br>   eventuale nota precedente).<br>     Questo è precisamente il modo in cui  si  ottengono  note  di  diversa<br>   lunghezza.<br>     Vale la pena di osservare che suonare un do che dura quattro secondi è<br>   ben  diverso  che  suonare  quattro  do  consecutivi  della durata di un<br>   secondo  ciascuno,  dato  che  in  genere  le  caratteristiche del suono<br>   variano con lo scorrere del tempo (se per esempio il suono cominciasse a<br>   "vibrare"  dopo  tre  secondi  ce  ne  potremmo accorgere solo nel primo<br>   caso).<br>     Dovrebbe essere chiaro a questo punto anche il modo in cui  verrebbero<br>   interpretati i frame successivi, ad ogni modo la cosa migliore da fare è<br>   lanciare Dr. Track, caricare qualche sample e cominciare a  provare:  il<br>   programma è stato strutturato in modo  tale  da  facilitare  al  massimo<br>   questo  tipo  di  esperimenti e permette di verificare immediatamente il<br>   risultato del proprio lavoro.<br><br>   [DRT_ORDER]<br>   2.5. L'"order list"<br><br>     In  un  modulo è possibile avere fino a 64 pattern differenti, i quali<br>   non vengono  eseguiti  in  successione,  ma  in  una  sequenza  definita<br>   dall'utente.<br>     In  altre  parole,  c'è  una  lista che contiene l'ordine in cui vanno<br>   eseguiti i vari pattern, e ciascun pattern può comparire quante volte si<br>   vuole in questa lista, in modo da non dover sprecare tempo e  spazio con<br>   parti del brano che si ripetono.<br>     Il numero di entrate che può contenere l'"order" (tralasciamo d'ora in<br>   poi la parola "list") è pari a 128.<br>     In  Dr.  Track  i  pattern vengono numerati da 1 a 64, ed il pattern 0<br>   viene usato per chiudere la lista. Per esempio un order come:<br><br>                              1 1 2 3 4 1 2 5 0<br><br>   fa sì che il brano termini dopo che è stato eseguito il  pattern  numero<br>   5  (a  questo  punto Dr. Track ricomincia dal primo pattern nella lista,<br>   dato che molti moduli vanno in "loop" in questo modo).<br>     A differenza dei pattern gli elementi dell'order si contano a  partire<br>   da  00h  fino  ad  arrivare  a  7Fh,  comunque  è  inutile  conoscere  i<br>   corrispondenti valori decimali perché ovviamente  gli  elementi  vengono<br>   visualizzati   nella   sequenza   corretta  e  quindi  un  certo  numero<br>   esadecimale può  essere  pensato  senza  problemi  come  il  "nome"  del<br>   corrispondente pattern nella lista.<br><br>   [DRT_TEMPO]<br>   2.6. Il tempo<br><br>     Last  but  not  least, questo importantissimo argomento costituisce un<br>   presupposto essenziale per sfruttare  a  fondo  le  caratteristiche  del<br>   player nonch‚ i comandi, che esamineremo nel prossimo capitolo.<br>     Il  SoundTracker basa le sue temporizzazioni su un clock di 50 Hz, che<br>   per l'Amiga sarebbe poi quello del PAL (in effetti negli U.S.A. ci  sono<br>   un  po'  di  problemi ad usare il SoundTracker: dato che il loro sistema<br>   video si basa su un clock di 60 Hz l'esecuzione risulta accelerata).<br>     Ciò significa che al massimo della velocità  può  venire  eseguito  un<br>   frame ogni cinquantesimo di secondo. Si tratta di una velocità piuttosto<br>   elevata,  tale  da far venire il mal di testa a chiunque, e non mi è mai<br>   capitato di vederla usata n‚ di doverla usare.<br>     E'  dunque opportuno nella maggior parte dei casi aumentare un pochino<br>   il tempo che trascorre tra l'esecuzione di un certo frame  e  di  quello<br>   successivo.<br>     Ciò può  essere  realizzato  in  due  modi:  il  primo  modo  consiste<br>   nell'aumentare  la  durata  delle note facendo  uso  di  frame  "nulli",<br>   il secondo nel cambiare la velocità di riferimento.<br><br>                     D-3 01    C-2 02    D-2 02    F#2 02<br>                     ... ..    ... ..    ... ..    ... ..<br>                     ... ..    ... ..    ... ..    ... ..<br>                     D-3 01    A#1 02    D-2 02    G-2 02<br>                     ecc.<br><br>   Nell'esempio  qui  sopra la presenza di due frame vuoti aumenta il tempo<br>   che intercorre tra l'esecuzione del primo e del secondo frame.  Se  tale<br>   sequenza viene eseguita alla velocità di un frame ogni cinquantesimo  di<br>   secondo   allora   il  secondo  frame  viene  eseguito  esattamente  tre<br>   cinquantesimi di secondo dopo il primo.<br>     Se però portassimo a tre la velocità di riferimento (un frame ogni tre<br>   cinquantesimi  di  secondo)  potremmo  ottenere  lo   stesso   risultato<br>   scrivendo:<br><br>                     D-3 01    C-2 02    D-2 02    F#2 02<br>                     D-3 01    A#1 02    D-2 02    G-2 02<br><br>   il che ci farebbe risparmiare anche un po' di spazio.<br><br>     Possiamo  ora  definire  facilmente  la  velocità  di esecuzione di un<br>   brano: essa rappresenta la durata di un singolo frame  in  cinquantesimi<br>   di secondo e può variare da 1 a 15 (in esadecimale, da 01h a 0Fh).<br>     Naturalmente non c'è bisogno di farsi ogni volta i calcoli, basta fare<br>   un paio di prove e trovare "ad orecchio" la velocità più adatta al brano<br>   che si sta scrivendo, tuttavia la conoscenza di questi meccanismi  è  di<br>   grande  aiuto  nella  realizzazione di particolari effetti e nell'uso di<br>   alcuni comandi.<br><br><br>                      3. Dentro i moduli (seconda parte)<br><br>     L'argomento  che  stiamo  per  trattare  può essere tralasciato in una<br>   prima lettura, ma siete avvisati: se si è meritato  un  capitolo  intero<br>   una ragione deve esserci!<br><br>   [DRT_COMANDI]<br>   3.1. I comandi<br><br>     Ehi,  conosciamo  tutti la notazione esadecimale, vero? Sì? Benissimo,<br>   ci servirà tra poco.<br><br>     Poter suonare a quattro voci con strumenti campionati è già di per  s‚<br>   una cosa notevole, ma la versatilità del sistema aumenta enormemente con<br>   un uso appropriato dei comandi disponibili, che permettono di realizzare<br>   un gran numero di "effetti".<br>     Un  comando  viene  indicato  con  una   cifra   esadecimale,   ovvero<br>   utilizzando  i  numeri dallo "0" al "9" e le lettere dalla "A" alla "F".<br>   Ad ogni comando è associato un byte di  informazione  ("infobyte"),  che<br>   contiene  gli  eventuali parametri necessari e che viene anch'esso sempre<br>   indicato in esadecimale.<br>     Qui di seguito sono elencati e spiegati in dettaglio tutti  i  comandi<br>   riconosciuti dal Dr. Track, in ordine di codice.<br><br>   [DRT_ARPEGGIO]<br>*  "0": Arpeggio ("Arpeggio")<br><br>     Si  tratta  di una cosa un po' strana ma a  volte  utile. I due nibble<br>   dell'infobyte  vengono  sfruttati  per  individuare,  oltre  alla   nota<br>   principale,  altre  due  note. Queste tre note vengono suonate allora in<br>   rapidissima successione, con un effetto più o meno simile ad un trillo.<br>     Più precisamente, il valore di ogni nibble è  pari  alla  distanza  in<br>   semitoni della corrispondente nota dalla nota principale.<br>     Non ci siamo, eh? Beh, ho cercato di fare del mio meglio, ma più delle<br>   parole un esempio potrà chiarire il tutto.<br><br>     Consideriamo la seguente nota:<br><br>          comando<br>          |<br>   C-2 06 047<br>           --<br>            | byte di informazione<br><br>     La nota principale è un do della seconda ottava,  ma  noi,  usando  il<br>   comando  "0", vogliamo creare un arpeggio con altre due note. La prima è<br>   quella  associata  alla  parte  alta  dell'infobyte,  e   quindi   dista<br>   esattamente quattro semitoni dal C-2 di riferimento. Si tratta dunque di<br>   un E-2, ovvero di un mi della seconda ottava, dato che a partire dal C-2<br>   abbiamo la seguente successione di semitoni:<br><br><br>   + 0  + 1  + 2  + 3  + 4  + 5  + 6  + 7  + 8  + 9  + A  + B  + C  + D<br>   C-2  C#2  D-2  D#2  E-2  F-2  F#2  G-2  G#2  A-2  A#2  B-2  C-3  C#3 ...<br><br>     A questo punto è chiaro anche che la seconda nota ausiliaria è G-2,  e<br>   quindi abbiamo creato un bell'arpeggio do-mi-sol. Dato che la  frequenza<br>   con la quale le note cambiano è piuttosto elevata (1/50-esimo di secondo<br>   per ogni nota) non si riescono a percepire distintamente le varie note e<br>   ciò  può essere utile per simulare accordi o anche "acciaccature" e cose<br>   del genere.<br><br>     Per  suonare  una  nota  così com'è basta porre a zero l'infobyte, per<br>   esempio<br><br>   A-1 03 .00<br><br>   suona semplicemente come un la della prima ottava. Avrete  anche  notato<br>   che  il comando "0" è stato indicato con un punto, questo perché le note<br>   che non hanno alcun comando associato sono in genere  la  maggioranza  e<br>   questa  rappresentazione  assolve  al  duplice  compito  di rendere meno<br>   pesante per l'utente la visualizzazione (lo schermo è meno "pieno") e di<br>   evedenziare le note che al contrario hanno associato un comando.<br><br>   [DRT_PORTUP]<br>*  "1": Portamento verso frequenze più alte ("Portamento up")<br><br>     Insieme al suo complementare, il comando "2", si tratta di  uno  degli<br>   effetti in assoluto più sfruttati.<br>     Esso consiste nell'aumentare la frequenza della nota correntemente  in<br>   riproduzione,  con un aumento più o meno accentuato a seconda del valore<br>   contenuto nell'infobyte.<br>     Nell'implementazione  originale  l'infobyte  può  contenere  un numero<br>   compreso tra 01h e FFh, ma Dr. Track, per motivi di velocità, "limita" a<br>   3Fh  il  massimo  valore  possibile  (in  effetti  non  è   una   grande<br>   limitazione, dato  che  nella  pratica  è  già  raro  incontrare  valori<br>   superiori a 0Fh).<br>     Una cosa che vale la pena di sottolineare è che questo tipo di comandi<br>   viene  comunque  eseguito  una  volta  ogni  cinquantesimo  di   secondo<br>   indipendentemente  dalla  velocità  di  esecuzione,  il  che consente di<br>   ottenere un risultato molto "fluido"  evitando  sbalzi  troppo  bruschi.<br>   Ancora una volta facciamo un esempio, considerando la nota:<br><br>   C-2 01 103<br><br>     Supponiamo  che  la  velocità di esecuzione sia 3, ovvero l'esecuzione<br>   della  precedente  nota  dura  3  50-esimi   di   secondo.   Nel   primo<br>   cinquantesimo  la  frequenza  del suono è quella corrispondente ad un do<br>   della  seconda  ottava  (attenzione,  questo  non  significa che la nota<br>   emessa corrisponde proprio ad un do della  seconda  ottava,  perché  ciò<br>   dipende dalla frequenza di campionamento del corrispondente sample), nel<br>   secondo e nel terzo cinquantesimo invece tale frequenza viene  aumentata<br>   tenendo  conto dell'infobyte (a numeri più alti corrispondono incrementi<br>   maggiori) e quindi alla fine dei tre cinquantesimi la nota di  partenza,<br>   C-2,  si sarà trasformata in qualcos'altro, non necessariamente un'altra<br>   nota!<br>     Variando la velocità del portamento si ha  quindi  la  possibilità  di<br>   raggiungere frequenze che non corrispondono a nessuna delle normali note<br>   della  scala  musicale,  e  quindi  di  simulare  per  esempio  un basso<br>   "fretless",  uno "scratch" o la "pitch-wheel" presente in quasi tutte le<br>   tastiere in commercio.<br>     Per continuare l'effetto del portamento sulla stessa nota è necessario<br>   ripetere il comando nei frame successivi, per esempio:<br><br>   C-2 01 103<br>   ... .. 103<br>   ... .. 103<br><br>     Ancora una volta, la pratica vale più di molte parole.<br><br>   [DRT_PORTDOWN]<br>*  "2": Portamento verso frequenza più basse ("Portamento down")<br><br>     E' la stessa cosa del portamento up tranne per il fatto che si ha  una<br>   diminuzione  della  frequenza,  quindi lo spostamento avviene verso note<br>   più "basse".<br><br>   [DRT_TONEPORT]<br>*  "3": Portamento verso una nota ("Tone portamento")<br><br>     Il concetto rimane lo stesso  dei  due  comandi  precedenti,  però  in<br>   questo  caso  è  possibile  dire  al  programma  di  fermarsi  dopo aver<br>   raggiunto una determinata nota.<br>     Quest'ultima viene specificata come se fosse una nota da  suonare,  ma<br>   non  viene  eseguita e costituisce in pratica una estensione del byte di<br>   informazione. Dato che un comando ha effetto solo nel frame  in  cui  si<br>   trova,  per  continuare  l'effetto  di  portamento  nei frame successivi<br>   bisogna continuare ad usare il  comando  "3"  senza  parametri  fino  al<br>   raggiungimento  della  frequenza  specificata all'inizio, dopo di che il<br>   comando non ha più effetto (quindi non  serve  calcolarsi  quante  volte<br>   bisogna usare il comando, eventualmente basta dare qualche ulteriore "3"<br>   di sicurezza).<br>     Consideriamo la seguente traccia:<br><br>   C-2 01 .00<br>   ... .. ...<br>   ... .. ...<br>   E-2 01 305<br>   ... .. 300<br>   ... .. 300<br><br>     Quando il programma incontra la nota<br><br>   E-2 01 305<br><br>   non la esegue, bensì inizia ad alzare la frequenza del C-2 a velocità 5.<br>   Nei  frame successivi questo effetto continua finch‚ non viene raggiunta<br>   la frequenza corrispondente a E-2, sempre supponendo di usare il comando<br>   "3".<br>     Nel "tone portamento" non c'è neanche il problema  della  "direzione",<br>   la variazione di frequenza avverrà infatti automaticamente verso  l'alto<br>   o verso il basso a seconda della nota da raggiungere.<br><br>   [DRT_VIBRATO]<br>*  "4": Vibrato ("Vibrato")<br><br>     L'effetto del vibrato consiste nel fare oscillare con un certo periodo<br>   il valore della frequenza di output.<br>     L'infobyte  contiene  due parametri, entrambi nel range da 0h a Fh. Il<br>   primo nibble indica la velocità del vibrato, il secondo l'ampiezza.<br>     Variare la velocità del vibrato significa variare il periodo  di  ogni<br>   oscillazione:  quanto  più  grande  è  la  velocità tanto più breve è il<br>   periodo.<br>     Il  secondo  parametro  governa invece l'ampiezza dell'oscillazione, e<br>   quindi rende l'effetto più o meno "vibrante".<br>     Dato che il tutto è piuttosto difficile da spiegare senza  addentrarsi<br>   un  po'  troppo  nel  campo  dell'acustica, vi esorto a sperimentarlo di<br>   persona.<br>     Come al solito è possibile continuare l'effetto  di  vibrato  dopo  il<br>   primo  frame  seguitando ad usare il comando "4" senza parametri, oppure<br>   si possono cambiare "al volo" i parametri per simulare anche un  effetto<br>   di distorsione del suono. Solito esempio:<br><br>   F#3 04 462<br>   ... .. 400<br>   ... .. 400<br><br>   dove la velocità del vibrato è 6 e l'ampiezza 2.<br><br>   [DRT_VOLSLIDE]<br>*  "A": Variazione di volume ("Volume slide")<br><br>     Serve  per  diminuire  o  aumentare  il  volume  a  piccoli  passi. Il<br>   meccanismo è lo stesso del portamento (una variazione ogni cinquantesimo<br>   di  secondo)  e  l'infobyte  contiene  la  quantità   di   cui   bisogna<br>   incrementare  o  decrementare  il  volume corrente. Per non sprecare due<br>   comandi la velocità della variazione è compresa tra 0h ed  Fh,  e  porla<br>   nel nibble alto significa aumentare il volume, mentre porla  nel  nibble<br>   basso significa diminuirlo.<br>     Ovviamente  non è possibile scendere al di sotto del valore 0 o andare<br>   al di sopra di 64.<br>     Alcuni esempi:<br><br>   1) B-1 25 A01<br>      ... .. A01<br>      ... .. A01<br><br>   2) G-2 18 A20<br>      ... .. A20<br>      ... .. A20<br><br>     Supponendo di suonare a velocità tre  l'esempio  numero  uno  verrebbe<br>   eseguito  esattamente  così:  nel  primo  cinquantesimo di secondo viene<br>   prodotta la frequenza corrispondente a  B-1  con  il  sample  numero  25<br>   usando  il  volume  di  default  di questo sample, nei due cinquantesimi<br>   seguenti  il  volume  viene  decrementato   di   una   unità   ad   ogni<br>   cinquantesimo;  nel  frame  successivo  non viene eseguito alcun comando<br>   durante il primo  cinquantesimo,  mentre  durante  i  due  cinquantesimi<br>   seguenti  il  volume viene ancora decrementato di una unità. Dato che il<br>   terzo frame è identico al secondo si ha alla  fine  una  diminuzione  di<br>   volume di sei unità in tutto (a meno che nel frattempo il volume non sia<br>   andato a zero).<br><br>     Il  secondo esempio è simile al primo, ma questa volta il volume viene<br>   incrementato a passi di due unità, sicch‚ dopo il  terzo  frame  esso  è<br>   aumentato  di  dodici unità, sempre che non abbia raggiunto prima il suo<br>   valore massimo che è 64.<br><br>     Se  entrambi  i  nibble  dell'infobyte sono diversi da zero allora c'è<br>   qualcosa che non va e il comando potrebbe  essere  eseguito  in  maniera<br>   diversa dai vari player di moduli in circolazione (parliamo di Amiga più<br>   che  di  PC) a seconda che considerino per primo il nibble alto o quello<br>   basso (se può interessarvi, Dr. Track si comporterà come il SoundTracker<br>   originale).<br><br>     Nella  pratica  questo  comando  viene  spesso  usato  per  realizzare<br>   dissolvenze  o  entrate  in cui il volume va pian piano crescendo fino a<br>   raggiungere il valore  desiderato  (avrete  sicuramente  sentito  questo<br>   effetto applicato al rumore della folla nei dischi "live").<br><br>   [DRT_JUMP]<br>*  "B": Vai al pattern... ("Pattern jump")<br><br>     Con  questo  comando  è  possibile alterare l'ordine di esecuzione dei<br>   pattern (contenuto appunto nella "order list") forzando un "salto" ad un<br>   determinato pattern.<br>     L'infobyte contiene  l'elemento  dell'order  con  il  quale  si  vuole<br>   proseguire l'esecuzione. Attenzione, questo numero non è il numero di un<br>   pattern,  perché  uno  stesso  pattern  può essere usato più volte in un<br>   brano e quindi la corrispondenza non sarebbe univoca,  ma  si  riferisce<br>   proprio ad un elemento dell'order.<br>     Supponiamo di aver scritto la colonna sonora di un gioco nella quale i<br>   pattern 1 e 2 costituiscono l'introduzione, e quindi vanno eseguiti solo<br>   una  volta,  mentre  i  pattern  3, 4, 5 e 6 contengono la musica vera e<br>   propria che va  ripetuta  ciclicamente.  Il  nostro  order  sarà  allora<br>   (scriviamolo in verticale):<br><br>     00h  1<br>     01h  2<br>     02h  3<br>     03h  4<br>     04h  5<br>     05h  6<br>     06h  0<br><br>     Per ottenere la ripetizione sarà sufficiente inserire il comando<br><br>   B02<br><br>   nell'ultimo  frame  del  pattern 6, al che l'esecuzione riprenderà dalla<br>   posizione 02h dell'order, e cioè dal pattern 3.<br>     Per evitare problemi di  temporizzazione  il  frame  che  contiene  il<br>   comando  di  salto  viene  eseguito  completamente  e solo al momento di<br>   leggere il frame successivo si ha il "salto" vero e proprio.<br><br>   [DRT_SETVOLUME]<br>*  "C": Nuovo volume ("Set volume")<br><br>     C'è poco da dire, permette di cambiare il valore corrente  del  volume<br>   per un determinato canale ed ha effetto immediato.<br>     L'infobyte contiene il valore a cui settare il volume,  nel  range  da<br>   00h  a FFh (poich‚ in effetti il massimo volume è 40h valori superiori a<br>   questo hanno lo stesso risultato).<br>     Con  l'uso  ripetuto  di questo comando si possono ottenere effetti di<br>   "tremolo" cambiando continuamente il volume, come qui sotto:<br><br>   C-2 01 C40<br>   C-2 01 C10<br>   C-2 01 C40<br>   C-2 01 C10<br>   ecc.<br><br>   [DRT_BREAK]<br>*  "D": Interrompi pattern ("Pattern break")<br><br>     E'  simile  al  comando  "B"  di  salto,  solo  che  in  questo   caso<br>   l'esecuzione  riprende dal successivo pattern nell'order. L'infobyte non<br>   viene quindi preso in considerazione e  può  assumere  qualsiasi  valore<br>   (quello consigliato comunque è 00h).<br>     Può  essere  utile  in  pattern  di introduzione che non devono essere<br>   suonati interamente (per esempio un pattern potrebbe  contenere  solo  i<br>   rituali  quattro  colpi di bacchetta) oppure per regolare il tempo della<br>   composizione, inteso nel senso di schema metrico-ritmico. Questo infatti<br>   è uno dei punti deboli del metodo dei pattern: dato che essi sono divisi<br>   in 64 frame, sembra di lavorare sempre su  un  tempo  di  4/4  o  2/4  o<br>   simili.  E  se  invece volessimo scrivere un valzer, un bel 3/4?  In tal<br>   caso ci viene un aiuto il comando "D": inserendo per  esempio  un  break<br>   nel  quarantottesimo  frame di ogni pattern (ovvero nel frame numero 47)<br>   il risultato finale sarà di  lavorare  con  pattern  di  48  frame,  che<br>   possono essere divisi in tre (sei) gruppi da 16 (8).<br><br>*  "E": Controllo LED Amiga ("Set filter")<br><br>     Ha  effetto  solo  sull'Amiga  dove  controlla  l'intensità di un led.<br>   Viene direttamente sconsigliato anche dagli autori del SoundTracker (che<br>   ce l'hanno messo a fare allora), ragion per cui non ce ne occupiamo.<br><br>   [DRT_SETSPEED]<br>*  "F": Nuova velocità ("Set speed")<br><br>     Cambia la velocità di esecuzione. L'infobyte deve essere compreso  tra<br>   00h e 0Fh, ed in ogni caso solo la parte bassa è significativa.<br>     Questo comando ha validità per l'intero song ed è sufficiente porlo in<br>   una nota qualsiasi di un frame. Ripetizioni dello stesso comando su  più<br>   note dello stesso frame sono inutili e possono causare confusione.<br>     Dato  che  abbiamo già parlato a lungo della velocità di esecuzione di<br>   un brano passiamo immediatamente a  qualcosa  di  nuovo,  senza  perdere<br>   tempo prezioso.<br><br><br>                           4. L'ambiente di lavoro<br><br>     E  siamo giunti finalmente a vedere come si possono mettere in pratica<br>   tutte le nozioni apprese fino ad ora. Con il Dr. Track, naturalmente.<br><br>   4.1. Struttura del programma<br><br>     Nel Dr. Track ci sono due ambienti principali: l'editor dei pattern  e<br>   l'editor dei sample. Tutte le funzioni del programma sono accessibili da<br>   una  di  questi  due  ambienti  oppure  tramite apposite finestre che si<br>   apriranno al momento opportuno.<br>     Caratteristiche fisse sono la riga di copyright, che si trova in alto,<br>   e la status-line, in basso, nella quale viene evidenziato  lo  stato  in<br>   cui si trova correntemente il programma e/o i principali comandi validi.<br>   In  moltissime situazioni è possibile ottenere una schermata di help che<br>   fornisce i comandi possibili e le spiegazioni del caso,  in  altre  tali<br>   informazioni vengono fornite direttamente dalla status-line.<br>     Come  in  quasi  tutti  i  miei programmi non ci sono menu, e tutte le<br>   funzioni sono accessibili premendo un tasto o una combinazione di tasti.<br>     Dopo questa  breve  premessa  cominciamo  ad  esplorare  il  programma<br>   partendo proprio dall'ambiente principale, l'editor dei pattern.<br><br>   4.2. Il "song editor"<br><br>     La  schermata  principale del programma è divisa in tre finestre, dato<br>   che ho la maniacale fissazione di "incorniciare"  tutto  ciò  che  sullo<br>   schermo fa gruppo a s‚, ed è stilizzata nella figura qui sotto:<br><br>        ----------------------------------<br>        |               3                |         1. pattern editor<br>        ----------------------------------<br>          -----------------------  -----<br>          |                     |  |   |           2. order editor<br>          |                     |  |   |<br>          |          1          |  | 2 |<br>          |                     |  |   |           3. status window<br>          |                     |  |   |<br>          -----------------------  -----<br><br>   [DRT_EDITPATTERN]<br>   4.2.1. Il "pattern editor"<br><br>     Dato che un pattern è lungo 64 frame e che lo schermo contiene  invece<br>   solo  25  righe,  è  possibile  visualizzare contemporaneamente solo una<br>   parte  dei  frame di un pattern. Dr. Track ne visualizza 16 per volta, e<br>   poich‚  i  frame sono numerati da 0 a 63 questo numero viene mostrato in<br>   corrispondenza di ogni frame per far capire quali dei 64 frame totali si<br>   trovano effettivamente sul video.<br>     A loro volta questi 16 frame sono divisi in  quattro  colonne,  ognuna<br>   corrispondente  ad  un diverso canale ("traccia"). Con i tasti cursore è<br>   possibile muoversi all'interno di una traccia e spostarsi da una traccia<br>   all'altra:<br><br>   [Left]   : sinistra<br>   [Right]  : destra<br>   [Up]     : frame precedente<br>   [Down]   : frame successivo<br>   [PgUp]   : pagina precedente<br>   [PgDn]   : pagina successiva<br>   [^Left]  : traccia precedente<br>   [^Right] : traccia successiva<br>   [^PgUp]  : inizio pattern<br>   [^PgDn]  : fine pattern<br>   [^Home]  : inizio schermo<br>   [^End]   : fine schermo<br><br>   [Ins]    : inserisci nota<br>   [Del]    : cancella nota<br>   [^Y]     : azzera nota (equivalente a [Del] seguito da [Ins])<br>   [^F1]    : decrementa il valore del sample di default (anche [F9])<br>   [^F2]    : incremente il valore del sample di default (anche [F10])<br>   [^F3]    : decrementa velocità globale<br>   [^F4]    : incrementa velocità globale<br><br>   [+]      : pattern successivo<br>   [-]      : pattern precedente<br>   [TAB]    : "order editor"<br><br>     Per  immettere  le  note  la  tastiera viene considerata come se fosse<br>   quella  di  un  pianoforte  (con molta, molta immaginazione...), con due<br>   ottave disponibili:<br><br>    1 2   5 6 7<br>   q w e r t y u i<br>    s d   g h j<br>   z x c v b n m ,<br><br>     Poich‚  in  totale  ci  sono  tre ottave, la prima (zxc...) può essere<br>   usata in combinazione con il tasto  [Shift]  per  accedere  alla  terza.<br>   Normalmente  il  tasto  [z]  corrisponde a C-2, [q] a C-3 e [Shift][z] a<br>   C-1, ma è possibile cambiare ciclicamente questi valori  premendo  [^H].<br>   L'ottava   "base"  corrente  viene  visualizzata  nella  finestra  delle<br>   informazioni.<br>     Quando si immette una nota viene aggiornato  anche  il  corrispondente<br>   strumento, usando il corrente valore di default.<br><br>     I sample ed  i  comandi  vengono  immessi  semplicemente  portando  il<br>   cursore  nel  corrispondente  campo e scrivendo il valore desiderato. Il<br>   cursore verrà automaticamente  spostato  nel  campo  dove  il  programma<br>   ritiene sia più probabile il successivo input.<br><br>   [DRT_EDITBLOCK]<br>     Una utilissima possibilità consiste nel  poter  "marcare"  blocchi  di<br>   note  che  potranno  poi essere copiati, spostati o cancellati. A queste<br>   funzioni si accede come al solito usando la tastiera in combinazione con<br>   [Ctrl]:<br><br>   [^B] : marca inizio/fine blocco di note<br>   [^T] : marca una intera traccia<br>   [^L] : marca inizio/fine blocco di frame<br>   [^P] : marca l'intero pattern<br>   [^U] : annulla l'effetto dei comandi precedenti ("unmark")<br>   [^C] : copia blocco (modo "insert")<br>   [^O] : copia blocco (modo "overwrite")<br>   [^M] : muovi blocco<br>   [^D] : cancella blocco<br><br>     Il seguente gruppo di comandi ha  effetto  su  tutte  le  note  di  un<br>   blocco:<br><br>   [^A] : aggiungi semitono<br>   [^S] : sottrai semitono<br>   [^V] : setta il campo sample al valore corrente<br>   [^W] : azzera nota<br><br>     Per esempio marcando un blocco ed usando [^A] tutte le note del blocco<br>   vengono  trasposte  di  un semitono verso l'alto (C-2 diventa C#2 e così<br>   via).<br><br>   [DRT_EDITMACRO]<br>     Capita a volte di dover ripetere noiose sequenze di note o di comandi,<br>   supponiamo per esempio di voler usare il comando "C" su tutte le note di<br>   una traccia per creare una specie di effetto "tremolo":<br><br>   C-2 01 C40<br>   ... .. C10<br>   ... .. C40<br>   ... .. C10<br>   ecc.<br><br>     Questa  lunga  operazione può essere eseguita in un attimo facendo uso<br>   di "macro-comandi". Dr. Track è infatti  in  grado  di  memorizzare  una<br>   sequenza  di  tasti e di associarla poi ad un singolo tasto, premendo il<br>   quale la sequenza "registrata" in precedenza viene  riprodotta  come  se<br>   l'utente la stesse nuovamente digitando sulla tastiera.<br>     La  registrazione  viene attivata con [^R]: il programma vi chiederà a<br>   quale tasto volete associare la  "macro"  (sono  validi  i  dieci  tasti<br>   compresi  tra  [Alt][0]  e  [Alt][9])  e  se  non  uscite  con  [ESC] la<br>   registrazione ha  inizio,  segnalata  da  un  apposito  messaggio  nella<br>   finestra informazioni.<br>     Il  processo  termina  quando il buffer è pieno oppure premendo ancora<br>   [^R], in entrambi i  casi  l'indicazione  "Macro:  Rec"  scompare  dallo<br>   schermo e la macro è pronta per essere utilizzata.<br>     Le macro sono attive solo dentro il  "pattern  editor".  Passando  nel<br>   "sample  editor"  o  usando  altre  funzioni  ("line editor", ecc.) esse<br>   vengono "sospese"  e  ripristinate  quando  si  ritorna  all'editor  dei<br>   pattern.<br>     Oltre all'esempio precedente sono molti i casi in cui le macro tornano<br>   comode,  ed  il  loro  utilizzo  permette di risparmiare veramente molto<br>   tempo.<br><br>     In  aggiunta  alla  possibilità di muoversi nel pattern usando i tasti<br>   cursore,  appositi  comandi  permettono  di   velocizzare   al   massimo<br>   l'inserimento delle note:<br><br>   [Alt][F1] : salta al frame 00<br>   [Alt][F2] : salta al frame 16<br>   [Alt][F3] : salta al frame 32<br>   [Alt][F4] : salta al frame 48<br><br>   [^F5]     : autojump a 1<br>   [^F6]     : autojump a 2<br>   [^F7]     : autojump a 4<br>   [^F8]     : autojump a 8<br>   [^J]      : attiva/disattiva autojump<br><br>     Quando   si   inserisce   una   nota,  il  cursore  viene  posizionato<br>   automaticamente nel  campo  nota  del  frame  seguente,  allo  scopo  di<br>   permettere l'inserimento di una sequenza di note senza dover togliere le<br>   mani  dalla  tastiera  per  usare i tasti cursore. Questa caratteristica<br>   viene chiamata "autojump". Dato che il valore del "salto" non  è  fisso,<br>   la  funzione  torna  utile  anche per note che durano più di un frame, e<br>   comunque può essere disattivata con [^J].<br><br>     Premendo [TAB] si accede all'"order editor", che andiamo ad esaminare.<br><br>   [DRT_EDITORDER]<br>   4.2.2. L'"order editor"<br><br>     Abbiamo già visto cos'è l'"order list" e come funziona, in breve  essa<br>   contiene la sequenza dei pattern da suonare.<br>     Al  solito,  i  tasti cursore permettono di muoversi all'interno della<br>   lista:<br><br>   [Up]    : entrata precedente<br>   [Down]  : entrata successiva<br>   [PgUp]  : pagina precedente<br>   [PgDn]  : pagina successiva<br>   [Home]  : cerca il primo pattern nullo (verso l'inizio)<br>   [End]   : cerca il primo pattern nullo (verso la fine)<br>   [^PgUp] : inizio lista<br>   [^PgDn] : fine lista<br><br>   [TAB]   : "pattern editor"<br>   [ENTER] : edita il pattern nella posizione corrente della lista<br><br>     Una lista vuota si presenta come segue:<br><br>                                ------------<br>                                | 00 | ..0 |<br>                                | 01 | ..0 |<br>                                | 02 | ..0 |<br>                                | 03 | ..0 |<br>                                :    |     :<br>                                | 7D | ..0 |<br>                                | 7E | ..0 |<br>                                | 7F | ..0 |<br>                                ------------<br><br>     La prima colonna individua gli elementi della lista, numerati da 00h a<br>   7Fh (127 in decimale), mentre la seconda contiene i numeri  dei  pattern<br>   da suonare.<br>     I  pattern  sono  numerati  da 1 a 64, ed il pattern 0 viene usato per<br>   indicare la fine della lista.<br><br>     L'inserimento   dei   pattern   da   eseguire   avviene  semplicemente<br>   posizionandosi su un elemento della lista  e  scrivendo  il  numero  del<br>   pattern da eseguire in quella posizione.<br>     Dopo ogni input  Dr.  Track  posiziona  il  cursore  sulla  successiva<br>   entrata,  in  una posizione scelta secondo un criterio "probabilistico".<br>   Se la scelta operata dal programma non coincide  con  la  vostra  potete<br>   comunque  usare  i  tasti  [Left]  e  [Right],  oltre  a quelli visti in<br>   precedenza, per portare il cursore in qualsiasi punto della lista.<br><br>     Premendo [TAB] si ritorna all'editor dei pattern nel punto  esatto  in<br>   cui  lo si era lasciato, mentre uscendo con [ENTER] verrà selezionato il<br>   pattern su cui si trova il cursore nella lista.<br><br>   [DRT_PLAYER]<br>   4.2.3. Il "player"<br><br>     In  fase  di  editing  è molto utile sentire immediatamente le singole<br>   note, perché ciò permette di accorgersi subito di eventuali errori nella<br>   scelta del sample o della nota stessa. Questa funzione prende il nome di<br>   "editsound" e può essere abilitata o  disabilitata  a  piacere  premendo<br>   [Ctrl][E].<br>     Dato  che  a  volte  ci sono sample che vanno avanti all'infinito e la<br>   cosa a lungo andare dà un po'  fastidio,  si  puo  far  tacere  la  nota<br>   corrente premendo [^K] o [\] ("backslash").<br>     Infine con [Space] si suona la nota su cui si trova il cursore.<br><br>     La  riproduzione  di  un  pattern  o  di  un  intero song viene invece<br>   attivata con [Alt][P]. Se ci si  trova  nell'editor  dei  pattern  viene<br>   eseguito il pattern corrente, mentre premendo [Alt][P] nell'order editor<br>   verrà suonato l'intero song a partire dalla posizione su cui si trova il<br>   cursore fino ad incontrare un pattern nullo.<br><br>     A  fini  di  "debugging"  si  può  far stare zitto un canale qualsiasi<br>   premendo i tasti da [F5] a [F8]: il canale viene messo a tacere ma viene<br>   comunque tenuto in sincronia con gli altri (i  suoi  dati  vengono  cioè<br>   calcolati, ma riprodotti a volume zero).<br><br>     I  tasti  [F3]  e  [F4]  permettono  di decrementare e incrementare il<br>   volume  di  riproduzione,  mentre  in  fase  di  riproduzione   [Alt][F]<br>   effettua una dissolvenza portando il volume a zero.<br><br>     In  fase di "playing" nello schermo si  attivano  diversi  indicatori.<br>   All'interno  del  pattern  in  esecuzione  viene  evidenziato  il  frame<br>   corrente  mediante  una  apposita barra, mentre un'altra barra individua<br>   tale pattern all'interno della order list. Inoltre si accendono  quattro<br>   file  di  "led",  una  per  ogni  canale,  che  mostrano il volume delle<br>   corrispondenti traccie. Il volume evidenziato non è il volume reale,  ma<br>   una sua approssimazione calcolata in base alle note eseguite e al volume<br>   ad  esse  associato. Lo scopo non è tanto estetico, quanto quello di far<br>   vedere, visto che sulla SoundBlaster che  è  mono  non  si  possono  far<br>   sentire,  gli effetti di stereofonia presenti in molti moduli scritti su<br>   Amiga.<br>     Infine la finestra informazioni viene anch'essa  aggiornata  in  tempo<br>   reale  mostrando  il  numero del pattern in esecuzione e la velocità del<br>   brano.<br>     Voglio ancora spendere due parole sulla  barra  che  mostra  il  frame<br>   corrente. In programmi di questo tipo è consuetudine tenere fissa questa<br>   barra e far scrollare l'intero pattern: dopo aver fatto qualche prova mi<br>   sono  reso  conto  che seguire lo svolgimento del brano, già difficile a<br>   velocità sei, diventa impossibile  a  velocità  inferiori.  Per  evitare<br>   dunque  inutili  mal di testa ho preferito tenere fisso il pattern e far<br>   muovere la barra, e dopo aver usato per un po' di tempo il programma  mi<br>   sono  convinto  che  questa  scelta  raggiunge  effettivamente  lo scopo<br>   prefisso, tanto più che passando in modalità EGA a 43  linee  (50  linee<br>   per la VGA) si hanno sul video 32 frame per volta, mezzo pattern!<br><br>   [DRT_RECORDING]<br>   4.2.4. Registrando in tempo reale...<br><br>     Suonare "sopra" un song e registrare le note prodotte  è  facilissimo.<br>   Basta infatti portare una traccia in modo "Rec" e far partire il player:<br>   tutte  le  note immesse da tastiera saranno registrate su quella traccia<br>   in  tempo  reale. Oh, beh, non è tanto "reale" dopotutto! Ho fatto tutto<br>   il possibile  per  mantenere  input  e  output  in  "sincronia",  ma  la<br>   perfezione  in  questo  caso  non  si  può raggiungere perché i dati per<br>   l'output devono essere calcolati PRIMA di  mandarli  alla  SoundBlaster,<br>   per cui se suonate insieme alle note è già troppo tardi. Lo sfasamento è<br>   comunque minimo e con un po' di pratica diventa facile mettere tutte  le<br>   note al posto giusto.<br>     La  selezione  della  traccia  per l'input avviene premendo [F5]..[F8]<br>   insieme al tasto [Alt], dunque [Alt][F5] seleziona la  prima  traccia  e<br>   [Alt][F8]  l'ultima. Sulla traccia scelta si accende in rosso la scritta<br>   "Rec"  per  confermare  l'input,  per disattivare il modo "record" basta<br>   premere  ancora  [Alt][F5]..[Alt][F8] a seconda del canale correntemente<br>   in "Rec".<br>     Notate che anche se avete disattivato  prima  uno  o  più  canali  con<br>   [F5]..[F8],   quando   un   canale   si   trova   in  modo  "Rec"  viene<br>   automaticamente riattivato.<br>     Al momento in cui sto scrivendo queste righe non sono ancora  riuscito<br>   a  far  funzionare la MIDI insieme al DAC, la cosa mi rattrista ma ormai<br>   le ho provate quasi tutte e comincio a rassegnarmi... ma quanto  sarebbe<br>   stato bello poter usare una tastiera con i suoni campionati!<br><br>   [DRT_IO]<br>   4.2.5. Input e output<br><br>     I comandi fondamentali sono cinque:<br><br>   [Alt-L] : legge un modulo o un song da disco<br>   [Alt-M] : costruisce un modulo (compatibile SoundTracker 2.5)<br>   [Alt-R] : legge un singolo pattern da disco<br>   [Alt-S] : salva i pattern in formato "song"<br>   [Alt-W] : salva un singolo pattern<br><br>     Con  [Alt-L]  (cioè  [Alt][L])  è possibile caricare da disco un song,<br>   in formato Dr. Track, oppure un modulo in formato SoundTracker fino alla<br>   versione 2.5. Il  programma  è  in  grado  di  riconoscere  da  solo  la<br>   differenza  tra  un  song  e  un modulo, nonch‚ tra le varie versioni di<br>   moduli (quelli "vecchi" per esempio contengono  al  massimo  15  sample,<br>   quelli  "nuovi"  31).  Anche i moduli prodotti su Amiga col NoiseTracker<br>   dovrebbero essere letti correttamente (l'estensione standard è .NST,  ma<br>   in  giro  se  ne  trovano  parecchi,  riconoscibili  a  volte per un bug<br>   presente nel NT nella gestione dei sample in formato IFF, rinominati  in<br>   .MOD),  anche  se  il  NT estende l'insieme dei comandi del SoundTracker<br>   aggiungendone due ("volume portamento" e "volume vibrato")  che  per  la<br>   totale  assenza di materiale su cui lavorare non sono stati implementati<br>   in Dr. Track.<br>     Versioni del SoundTracker superiori alla 2.5  salvano  i  dati  in  un<br>   formato  completamente  diverso, orientato alla traccia piuttosto che al<br>   singolo pattern, e non sono direttamente supportate  dal  programma.  E'<br>   naturalmente possibile convertire i moduli da un formato all'altro, però<br>   dal ST 2.6 in su i sample possono essere lunghi fino a 128K (eventualità<br>   rara,  d'accordo,  ma  non  da  escludere)  mentre il Dr. Track supporta<br>   sample di al massimo 64K. Per questo motivo ho preferito  non  includere<br>   direttamente  nel  programma  la  routine  di  conversione,  che avrebbe<br>   sprecato memoria per essere usata pochissimo senza nemmeno garantire  al<br>   100%  il  risultato (!): essa sarà rilasciata eventualmente come utility<br>   da lanciare al prompt del DOS.<br><br>     Su [Alt-M] c'è poco da dire:  i  pattern,  l'order  list  e  i  sample<br>   presenti  in  memoria  vengono  "fusi"  insieme  producendo un modulo in<br>   formato SoundTracker 2.5 (a 31 strumenti).  Nella  versione  "demo"  del<br>   programma  invece  si  apre  una  bella  finestrella  in cui si rammenta<br>   appunto che, essendo un "demo", il  programma  non  salva  i  moduli  (e<br>   nemmeno i song).<br><br>     Dato  che a volte può essere utile trasferire dei pattern da un modulo<br>   ad un altro, oppure tenere da parte  qualche  pattern  da  riusare,  Dr.<br>   Track  permette  di  salvare  su  disco  anche  un  singolo  pattern  (e<br>   naturalmente di rileggerlo). I tasti per queste funzioni  sono  [Alt][R]<br>   (legge un pattern da disco sostituendolo al pattern corrente) e [Alt][W]<br>   (salva  il pattern corrente su disco). Oltretutto questo è l'unico modo,<br>   nella versione demo, di dare "persistenza" ai propri pattern (metodo non<br>   consigliato, meglio registrarsi...).<br><br>     Infine con [Alt][S] è possibile salvare tutte le informazioni relative<br>   alla propria  composizione  (pattern,  order,  nome,  ecc.)  in  formato<br>   "song".  In questo formato i pattern vengono compressi per occupare meno<br>   spazio ed i sample non sono direttamente salvati su disco,  essi  devono<br>   invece  essere  salvati  (UNA volta basta, se si fanno le cose per bene)<br>   con l'apposito comando del "sample editor".<br>     Dato che l'argomento "sample" è piuttosto importante ed è legato anche<br>   col discorso sui moduli e sui  song  ce  ne  occupiamo  in  un  apposito<br>   paragrafo.<br><br>     E' importante ricordare che il programma non può n‚ decidere  da  solo<br>   quali pattern salvare (troppo tempo) n‚ salvare tutti i pattern  (troppo<br>   spazio),  quindi  bisogna  dirglielo.   Come?  Semplice, per mezzo della<br>   order list.  Al momento di salvare un modulo o un song Dr. Track esamina<br>   la order list e salva tutti i pattern fino a quello col valore più alto.<br>   Se per esempio la lista contiene i pattern 1, 2,  3  e  8  il  programma<br>   salverà  TUTTI  i  pattern da 1 a 8. Questo comportamento non è forse il<br>   migliore che si possa  avere,  ma  come  al  solito  si  tratta  di  una<br>   "eredità" del SoundTracker.<br>     Se  l'order  list  è  vuota  salvare  un  modulo provoca un errore con<br>   relativo messaggio, mentre è permesso salvare song senza pattern  perché<br>   ciò è utile a volte per salvare liste di sample (appunto ciò  che  resta<br>   di un song senza pattern).<br><br>   [DRT_SONG]<br>   4.2.6. "Sample and song"<br><br>     Dicevamo che in un song i dati relativi ai sample non vengono salvati,<br>   al  loro  posto  vengono  invece salvati i NOMI dei corrispondenti file.<br>   Almeno questo avviene su Amiga, ma c'è qualche problema...<br>     Nel  sistema  operativo standard di Amiga i nomi possono essere lunghi<br>   fino a 22  caratteri,  possono  contenere  molti  caratteri  "strani"  e<br>   lettere  maiuscole e minuscole. In DOS abbiamo 8 miseri caratteri per il<br>   nome più 3 di estensione, sempre in maiuscolo, e qualche restrizione sui<br>   possibili caratteri da usare.<br>     Chiaramente 22 caratteri possono bastare per descrivere un  sample  in<br>   maniera  abbastanza esauriente. In genere le prime lettere sono qualcosa<br>   del tipo "ST-xx: " dove "xx" sta per un numero da 01 a 99, e individuano<br>   il disco su cui si trova il file desiderato. Il nome  quindi  serve  sia<br>   per  identificare  il  file, sia per descrivere il tipo di suono in esso<br>   contenuto, ad esempio "ST-60: ClosedHiHat".<br>     In DOS le cose cambiano e poich‚ i 22 caratteri  di  cui  sopra  vanno<br>   anche  a  finire  nei moduli non se ne può proprio fare a meno e bisogna<br>   salvarli da qualche parte per poterli recuperare al momento  giusto.  Il<br>   nome del file però, a questo punto, va gestito in un'altra maniera.<br><br>     Una possibile soluzione consiste nel costruire un indice per i sample:<br>   il nome  da  22  caratteri  individua  un  elemento  all'interno  di  un<br>   database,  e  tale  elemento contiene poi le informazioni necessarie per<br>   risalire al file. L'enorme svantaggio di questo sistema  sta  nel  fatto<br>   che  non  è  più possibile gestire direttamente i file da DOS, in quanto<br>   per spostare un file  bisogna  contemporaneamente  aggiornare  l'indice:<br>   bisogna cioè usare un apposito programma.<br><br>     La  soluzione  adottata  in  Dr.  Track  utilizza  invece un approccio<br>   completamente diverso al problema.  Il nome originale di un sample viene<br>   salvato  insieme  agli  altri  dati (volume, ecc.) e non va a finire nel<br>   song, al suo posto viene usato invece il PATH del file  che  contiene  i<br>   dati di cui sopra.<br><br>     Facciamo  qualche  esempio per vedere meglio come funzionano le cose e<br>   come bisognerebbe organizzare la propria libreria di strumenti.<br>     Iniziamo proprio dal sample precedente, "ST-60: ClosedHiHat". Tolta la<br>   stringa "ST-60: ", che non ci interessa, rimane "ClosedHiHat", ovvero un<br>   nome lungo 11 caratteri. Verrebbe quasi voglia di salvare il  file  come<br>   CLOSEDHI.HAT  ma  un  esame più accurato rivela che non si tratta di una<br>   idea molto buona, è assai meglio classificare i propri sample usando per<br>   ognuno di essi una stessa estensione, che in Dr.  Track  è  per  default<br>   ".SMP".<br>     Ci  sono  rimasti  dunque solo i primi otto caratteri del nome, troppo<br>   pochi!  E  qui  bisogna  cominciare  il  vero  e   proprio   lavoro   di<br>   "classificazione".   A   che   "classe"   di   strumenti  appartiene  un<br>   "ClosedHiHat"? Dato che si tratta  di  parte  di  una  normale  batteria<br>   potremmo  per  esempio  classificarlo  sotto  la voce "BATTERIA", oppure<br>   "DRUMS".  E  dato che nelle centinaia di moduli disponibili nel circuito<br>   PD si trovano decine di "piatti", aperti, chiusi, ecc.  possiamo  magari<br>   voler  creare  una  apposita sottoclasse di "DRUMS" e chiamarla "HIHAT".<br>   Ora non c'è più bisogno di tenere "HiHat" nel nome del  file,  dato  che<br>   il  nome  della  classe di appartenenza individua già chiaramente questo<br>   tipo di strumento, potremmo chiamare il file semplicemente  "Closed".  O<br>   anche "C", usando "C"  per  "Closed"  e  "O"  per  "Open".  I  caratteri<br>   rimanenti possono allora essere usati per fornire ulteriori indicazioni:<br>   "C_good", "O_soft", "Closed_2", "Closed_3", ecc.<br>     Ma dove vanno a finire i nomi delle classi? Semplice! Le nostre classi<br>   infatti  non  sono  altro  che sottodirectory di un disco! Supponendo di<br>   aver usato l'unità A: per la libreria  dei  sample  avremmo  dunque  che<br>   "ClosedHiHat"  corrisponde al file A:\DRUMS\HIHAT\CLOSED.SMP. E' proprio<br>   questo path che va a finire nei song,  esso  individua  univocamente  un<br>   file all'interno di un certo disco, è sufficientemente descrittivo e può<br>   essere tranquillamente gestito in ambiente DOS.<br>     Ancora  un  esempio,  stavolta  "operativo", sui sample. Supponiamo di<br>   aver creato la seguente libreria:<br><br>   A:\<br>     DRUMS\<br>       HIHAT\<br>         CLOSED.SMP<br>         CLOSED_2.SMP<br>         OPEN.SMP<br>         OPEN_2.SMP<br>       BASSDRUM\<br>         SOFT.SMP<br>         HARD.SMP<br>       SNARE\<br>         SOFT.SMP<br>         HARD.SMP<br>         VERYHARD.SMP<br>       PERCO\<br>         BONGO.SMP<br>         TOM.SMP<br>         CLAPS.SMP<br>     GUITARS\<br>       ELECTRIC.SMP<br>       HARDROCK.SMP<br>       CLASSIC.SMP<br><br>     Prima di creare un song scegliamo gli strumenti, diciamo che ci  serve<br>   un  "SoftBassDrum"  ed  un  "SoftSnareDrum"  per  la  batteria,  ed  una<br>   "Electric Guitar" per il canto.<br>     Dopo aver letto i corrispondenti file da disco,  Dr.  Track  memorizza<br>   anche  la  relativa  directory,  ovvero  come  si  è  detto il loro path<br>   completo, avremo cioè:<br><br>   A:\DRUMS\BASSDRUM\SOFT.SMP<br>   A:\SNARE\SOFT.SMP<br>   A:\GUITARS\ELECTRIC.SMP<br><br>     I loro nomi "originali", quelli che andranno a finire in un  eventuale<br>   modulo,  sono  contenuti  all'interno  di  questi  file,  così  come  le<br>   informazioni relative al volume, al repeat start, al repeat length ed  i<br>   dati stessi del sample.<br><br>     Adesso  scriviamo  qualche nota e salviamo il tutto in formato "song",<br>   dopo di che togliamo il floppy dal drive A:  e  rileggiamo  il  song  da<br>   disco.  Dopo  aver inutilmente provato a leggere dall'unità A: Dr. Track<br>   proporrà un messaggio del tipo:<br><br>          Il sample A:\DRUMS\BASSDRUM\SOFT.SMP non è stato trovato.<br>         Premere ENTER per riprovare o "S" per "saltare" questo file.<br><br>     Anche se avevate messo il floppy nel cassetto da chissà  quanto  tempo<br>   non  sarà difficile per voi ritrovarlo se sull'etichetta sono presenti i<br>   nomi  perlomeno  delle  directory  principali.  Inserendo  il  floppy  e<br>   premendo  ENTER  la  lettura  procede  quindi  normalmente  e  dopo aver<br>   caricato i pattern vi ritroverete nella stessa situazione del momento in<br>   cui avete salvato il song.<br><br>     Adesso però vi è venuta voglia di riclassificare i  "BASSDRUM"  e  per<br>   qualche  motivo  SOFT.SMP  è diventato SOFT_1.SMP. Se caricate il sample<br>   singolarmente non c'è alcun problema per  il  suo  uso  successivo,  dal<br>   momento che il path diventa automaticamente<br><br>   A:\DRUMS\BASSDRUM\SOFT_1.SMP<br><br>   (questo comportamento è il nocciolo della questione), ma se  tentate  di<br>   rileggere  il  song  di  prima  ottereste  lo  stesso messaggio senza la<br>   possibilità di fornire al programma il file  corretto.  In  questo  caso<br>   niente  paura,  "S"altate  il  file  e dopo che il programma ha letto il<br>   resto caricate il sample al posto giusto. Dal prossimo [Alt][S] le  cose<br>   ricominceranno a funzionare come si deve!<br><br>     Naturalmente  nessuno  vi  obbliga a crearvi delle librerie su floppy,<br>   potete benissimo usare il vostro hard-disk oppure, in fase di  sviluppo,<br>   salvare  i  sample  in  una  directory  di  default. In questa directory<br>   generalmente è  inutile  classificare  i  sample,  perché  difficilmente<br>   si  hanno  conflitti di nome, ed il principale motivo della sua presenza<br>   sta nel fatto che in questo modo è possibile tenere su hard-disk tutti i<br>   sample correntemente usati senza doverli caricare da floppy ogni volta e<br>   senza dover creare delle librerie sul vostro disco rigido dove lo spazio<br>   è sempre troppo poco (se avete un HD da 120  Mb  create  pure  tutte  le<br>   librerie che volete, il mio però è da 20 Mb e allo spazio sono costretto<br>   a starci attento...).<br><br>     Un'ultima osservazione importante: per motivi di spazio  la  directory<br>   cui  appartiene  un sample non può essere più lunga di 32 caratteri. Non<br>   si  tratta  di  una  grande limitazione, se si pensa che tra directory e<br>   nome ci sono ben 44 caratteri disponibili per individuare  un  file,  ma<br>   bisogna comunque tenerne conto perché nomi più lunghi del lecito vengono<br>   ricondotti alla "normalità", con conseguente perdita di informazioni.<br><br>   [DRT_SAMPLELIB]<br>   4.2.7. Librerie di sample<br><br>     Oltre  al  metodo  precedente,  c'è  un  altro modo per individuare le<br>   directory  che  contengono  i  sample.   Più  precisamente  è  possibile<br>   assegnare  un  nome ad una certa directory, ed accedervi tramite il nome<br>   scelto.<br>     Per   esempio  possiamo  assegnare  il  nome  "Bassi  elettrici"  alla<br>   directory C:\DRT\SAMPLES\ELECBASS e usare poi  il  nuovo  nome  sia  per<br>   caricare  dei  sample  dal  "sample  editor",  sia  nei  song, usando il<br>   carattere "=" come prefisso.<br><br>     Nel sample  editor  è  possibile  selezionare  una  libreria  premendo<br>   [Alt][B],  nel  qual caso la selezione del file avverrà poi direttamente<br>   dalla directory corrispondente alla libreria scelta.<br>     Il comando [Alt][B] è attivo anche in fase di edit della directory  di<br>   un  sample:  in questo caso il nome della libreria scelta, preceduto dal<br>   carattere "=", verrà scritto al posto  della  directory  e  interpretato<br>   successivamente in caso di lettura di un song (es. "=Bassi elettrici").<br><br>     Questo  nuovo meccanismo aumenta notevolmente l'elasticità del formato<br>   song,  anche  perché  configurare  la  propria libreria è semplicissimo.<br>   Basta infatti munirsi di un normale editor  ASCII  ed  editare  il  file<br>   DRT.LIB  (eventualmente  creandolo se non esiste) scrivendo su ogni riga<br>   il nome della directory e, separato da almeno uno  spazio,  il  nome  ad<br>   essa associato. Un esempio potrebbe essere:<br><br>   ;***<br>   ;*** Esempio di DRT.LIB<br>   ;***<br>   c:\drt\samples               Default<br>   c:\drt\samples\synth         Tappeti synth<br>   d:\perco                     Percussioni, batterie<br><br>   e così via, facile no?<br>     Come  avrete notato il carattere ";" indica che la corrispondente riga<br>   contiene un  commento:  in  questo  caso  la  riga  viene  semplicemente<br>   ignorata e il programma passa immediatamente ad esaminare la successiva.<br>     Non  c'è  limite  al  numero  di  elementi che la lista può contenere,<br>   tranne quello imposto dalla RAM disponibile, così come  non  c'è  limite<br>   per  la  lunghezza della directory (a dire il vero deve essere lunga  al<br>   massimo 255 caratteri, ma il DOS si ferma molto prima). I corrispondenti<br>   nomi,  invece, possono essere lunghi al massimo 31 caratteri, in modo da<br>   poter mantenere la compatibilità con i formati DTS e SMP adottati  nelle<br>   precedenti versioni del programma.<br><br>   [DRT_EDITMISC]<br>   4.2.7. Altri comandi...<br><br>     C'è qualche funzione rimasta esclusa dai paragrafi precedenti: per non<br>   far torto a nessuno ne parliamo ora.<br><br>   [Alt-C] : cancella i pattern dalla memoria<br>   [Alt-D] : mostra una finestra con alcune informazioni<br>   [Alt-E] : commuta il modo a 43/50 linee su scheda EGA/VGA<br>   [Alt-I] : attiva l'editor dei sample<br>   [Alt-O] : shell al DOS<br>   [Alt-V] : controllo mixer (solo SoundBlaster Pro)<br>   [Alt-X] : esce dal programma<br><br>   [^N]    : cambia il nome del song (cioè il titolo)<br>   [^F]    : cambia il nome del file su cui si sta lavorando<br><br>     A  proposito  di  [Alt][C]  c'è da dire che vengono cancellati tutti i<br>   pattern presenti in memoria, l'order list ed  in  genere  tutti  i  dati<br>   riguardanti  il  song  (titolo, velocità, ecc.), ma non i sample. Questi<br>   devono essere eventualmente  cancellati  con  un  apposito  comando  nel<br>   "sample editor".<br><br>     Con [Alt][E], se si possiede una scheda EGA o VGA,  viene  selezionato<br>   il  modo  testo con 43 (EGA) o 50 (VGA) linee. Si tratta di una modalità<br>   video veramente utile perché permette  di  avere  su  video  una  grande<br>   quantità  di  informazioni,  per  esempio  nel  caso della VGA il sample<br>   editor sarà in grado di mostrare la lista completa dei 31 strumenti  (24<br>   in EGA, 12 nel modo standard a 25 linee). Inoltre in modo VGA 50 linee i<br>   nomi abbreviati (15 caratteri) dei primi 28 sample vengono  visualizzati<br>   nel  pattern  editor,  in  modo  da permettere una selezione più agevole<br>   degli strumenti.<br><br>     [Alt][O] permette di uscire temporaneamente al DOS per lanciare magari<br>   qualche  altro  programmino.  Tutti i dati vengono mantenuti in memoria,<br>   quindi  la  memoria  disponibile  nello  shell  è variabile ed è massima<br>   quando non ci sono sample caricati. E'  possibile  "shellare"  anche  in<br>   fase  di  riproduzione, con la musica  in  background.  In  questo  caso<br>   ovviamente  il  PC  risulta un po' rallentato, inoltre dato che comunque<br>   l'esecuzione avviene in background possono esserci problemi con:<br><br>   - programmi che usano il DAC della SoundBlaster (da non usare);<br>   - programmi  che  portano  spesso  la  CPU  in  modo protetto o virtuale<br>     (386),  come  Windows  3.x  o alcuni gestori di memoria (EMM386, QEMM,<br>     ecc.);<br>   - programmi che usano pesantemente l'interrupt del timer di sistema  per<br>     i loro scopi.<br><br>     I  maggiori  problemi  si  riscontrano di solito con CPU di tipo 386 o<br>   486, perché in genere su  questo  tipo  di  macchine  vengono  istallati<br>   particolari  device  driver di gestione della memoria che portano spesso<br>   la CPU in modo protetto: in questi casi il suono può risultare  distorto<br>   a causa del non perfetto funzionamento dell'IRQ usato per il clock.<br><br>     Se avete una SoundBlaster Pro  [Alt][V]  vi  permette  di  controllare<br>   alcuni  importanti  parametri:  il  volume  di  riproduzione,  il filtro<br>   passa-basso in uscita e il modo stereo. Per cambiare volume basta  usare<br>   i  tasti cursore [Up], [Down], [Home] ed [End] o direttamente i tasti da<br>   [0]  a  [7].  I  tasti  [Tab],  [Left]  o  [Right]  servono  invece  per<br>   selezionare  il  volume  "master"  (che  agisce  globalmente su tutta la<br>   scheda) o  "DAC"  (solo  sul  DAC).  Premendo  [F]  si  può  attivare  o<br>   disattivare  il filtro in uscita mentre con [S] si passa dal modo stereo<br>   a quello mono e viceversa. Osservate che il modo mono ottenuto in questo<br>   modo ha qualità decisamente superiore a  quello  che  può  ottenere  una<br>   SoundBlaster "normale".<br>     Nota: potrete forse osservare che attivando o disattivando il filtro i<br>   canali  destro  e sinistro del DAC si invertono. Si tratta di un curioso<br>   comportamento della SoundBlaster Pro che ancora non riesco a spiegare...<br><br>   Il  titolo  del  song  o  del  modulo ed il nome del corrispondente file<br>   possono essere editati  con  [^N]  e  [^F]  rispettivamente,  niente  di<br>   particolare da dire a riguardo,  dato  che  nel  prossimo  paragrafo  si<br>   parlerà proprio del funzionamento dell'editor di linea.<br><br>   [DRT_EDITLINE]<br>   4.3. Il "line editor"<br><br>     Quanti  editor  ci  sono!  L'editor  di linea non possiede una propria<br>   posizione fissa sullo schermo e viene richiamato ogni volta che  ci  sia<br>   da  inserire  o modificare una stringa di caratteri, per esempio il nome<br>   di un file o il titolo del song.<br>     Il suo funzionamento è piuttosto intuitivo  e  richiede  solo  qualche<br>   parola  per  spiegare  alcune  funzioni  "nascoste".  Infatti non solo è<br>   possibile  usare  come  di  consueto  i  normali  tasti di edit ([Left],<br>   [Right], [Home], [End],  [Del],  [BackSpace],  ecc.)  ma  anche  qualche<br>   comando aggiuntivo:<br><br>   [^Left]  : sposta il cursore sulla parola a sinistra<br>   [^Right] : sposta il cursore sulla parola a destra<br>   [^Home]  : cancella tutti i caratteri a sinistra del cursore<br>   [^End]   : cancella tutti i caratteri dal cursore in poi<br><br>     Quando viene attivato su una stringa esistente il line editor provvede<br>   a stamparla in  reverse  per  avvertire  l'utente:  a  questo  punto  la<br>   pressione  di  un  carattere  valido,  per  es. una lettera, cancella la<br>   stringa corrente e inizia l'inserimento di una nuova stringa, mentre  la<br>   pressione  di  un tasto di "edit", per es. un tasto cursore, permette di<br>   modificare la stringa esistente.<br><br>     Premendo [ESC] l'operazione viene annullata (la  stringa  riassume  il<br>   valore  originario),  mentre  premendo  [ENTER] si conferma l'input e la<br>   stringa assume il nuovo valore. In entrambi  i  casi,  naturalmente,  si<br>   esce  dall'editor  di linea tornando al punto esatto dal quale lo si era<br>   attivato.<br><br>   [DRT_EDITSAMPLE]<br>   4.4. Il "sample editor"<br><br>     La  gestione  dei  sample  viene  realizzata  in  maniera  semplice ed<br>   interattiva per mezzo dell'editor dei sample, accessibile  con  [Alt][I]<br>   dal pattern editor.<br>     Lo schermo si divide in due finestre, come mostrato in figura.<br><br>        -------------------------<br>        |                       |               1. finestra di edit<br>        |           1           |<br>        -------------------------<br>            -----------------<br>            |               |<br>            |       2       |                   2. finestra di selezione<br>            |               |<br>            -----------------<br><br>     Nella  finestra  2  viene  presentata  la lista dei sample presenti in<br>   memoria con associato il corrispondente numero da utilizzare nel pattern<br>   editor, è possibile muoversi a piacere nella lista con i tasti  cursore,<br>   cancellare, sostituire o salvare qualsiasi sample:<br><br>   [Alt-A] : salva tutti i sample<br>   [Alt-C] : cancella la lista (rimuove i sample dalla memoria)<br>   [Alt-E] : commuta il modo a 43/50 linee su scheda EGA/VGA<br>   [Alt-L] : legge un sample da disco<br>   [Alt-O] : shell al DOS<br>   [Alt-S] : salva un sample su disco<br><br>     I  parametri  del  sample  correntemente  selezionato  possono  essere<br>   modificati nella apposita finestra 1,  alla  quale  si  accede  premendo<br>   [ENTER]  o  [TAB].  Notate  che  nel caso cerchiate di editare un sample<br>   "vuoto" viene attivata automaticamente la finestra di  "load",  cioè  il<br>   programma si comporta come se aveste premuto [Alt][L].<br><br>     In  fase  di  edit di un sample è possibile spostarsi tra i vari campi<br>   utilizzando i tasti cursore [Up] e [Down]: il  campo  selezionato  viene<br>   stampato in reverse per segnalare che può essere modificato. Nel caso si<br>   tratti di un campo "alfanumerico", vale a dire una stringa di caratteri,<br>   viene attivato l'editor di linea, mentre se è un campo numerico  si  può<br>   modificare con i seguenti tasti:<br><br>   [Left] o [-]  : decrementa<br>   [Right] o [+] : incrementa<br>   [^Left]       : decremento rapido<br>   [^Right]      : incremento rapido<br>   [Home]        : minimo valore<br>   [End]         : massimo valore<br><br>     Sia  nella  finestra di selezione che in quella di edit (a meno di non<br>   stare usando il "line editor") i sample possono essere ascoltati  usando<br>   la  tastiera con le stesse modalità viste in precedenza, con l'eccezione<br>   che premendo la barra  spaziatrice  si  interrompe  un  eventuale  suono<br>   attivo.  Inoltre  i cambiamenti operati sui campi numerici hanno effetto<br>   immediato  sull'eventuale  sample  in esecuzione, vale a dire che potete<br>   sentire  in  tempo  reale  i  risultati  delle   modifiche   effettuate.<br>   Implementare  questa  funzione mi è costato un po' di fatica ma nel caso<br>   di parametri "critici", come il "repeat start" e il "repeat length"  (ve<br>   li ricordate ancora?), si dimostra veramente impagabile.<br><br>     Per  questa volta la faccio breve e chiudo senza ulteriori commenti il<br>   paragrafo, del resto se non vi ricordate tutto c'è sempre l'help  pronto<br>   a darvi una mano...<br><br>   [DRT_DIRS]<br>   4.5. Le directory di Dr. Track<br><br>     Gli eseguibili, il file di help e quello di configurazione  dovrebbero<br>   essere   posti  tutti  nella  stessa  directory.  Il  programma  infatti<br>   cerca  questi  file  nella stessa directory da cui è stato lanciato e se<br>   non li trova non può rendere attive alcune funzioni.<br>     La "song directory" contiene per l'appunto  i  song,  i  moduli  ed  i<br>   pattern salvati dal programma. Essa viene  usata  come  default  per  la<br>   lettura e scrittura di questi "oggetti".<br>     La  "sample  directory" è invece la directory di default per i sample.<br>   Essa generalmente si trova su hard-disk e viene usata  per  tenervi  gli<br>   strumenti usati temporaneamente mentre si compone un song.<br><br>     In  altre  parole,  l'I/O  del  pattern editor si svolge attraverso la<br>   "song directory", mentre quello del "sample editor" mediante la  "sample<br>   directory".<br><br>   [DRT_CMDLINE]<br>   4.6. I parametri della command line<br><br>     Per  default  Dr.  Track  permette  di  lavorare  con un massimo di 64<br>   pattern diversi, che è il limite imposto dal SoundTracker, però  ne  può<br>   gestire  in  effetti  fino a 128. Questa possibilità non dovrebbe essere<br>   mai usata se si intende portare  i  propri  lavori  su  Amiga,  e  viene<br>   fornita  come un "plus" che non è realmente dovuto ad esigenze pratiche.<br>   Per attivare i modi alternativi di  funzionamento  bisogna  lanciare  il<br>   programma specificando lo switch /L.<br>     Tenete presente che allocare i pattern aggiuntivi ha un certo costo in<br>   termini di memoria, circa 1K per pattern, e diminuisce quindi la memoria<br>   disponibile durante uno shell e per il caricamento dei sample.<br><br>     Per  partire  direttamente in modo 43/50 linee, con una EGA o una VGA,<br>   si può usare lo switch /E.<br><br>     Con  /R si attiva il modo "relaxed" nel controllo dei moduli in input,<br>   il che permette di leggere alcuni moduli che altrimenti  non  verrebbero<br>   riconosciuti.  Questo  switch è da usare solo per caricare file che sono<br>   sicuramente moduli, altrimenti potrebbero accadere  effetti  collaterali<br>   imprevedibili, compreso l'"inchiodarsi" del sistema.<br><br>     Lo  switch  /X  si  permette  al  programma  di usare (se presente) la<br>   memoria  espansa,  il  che  fa  risparmiare  qualche  Kbyte  di  memoria<br>   convenzionale che torna sempre comodo.<br><br>     Si può attivare o disattivare l'uso della grafica mediante i parametri<br>   /G+  e  /G-.  La grafica è attiva per default e comunque solo con schede<br>   VGA o compatibili.<br><br>     Effettuando una shell al DOS il prompt dei  comandi  viene  modificato<br>   inserendo  all'inizio  i  caratteri  "[DRT] ". Questa opzione può essere<br>   attivata o disattivata a piacere con /D+ o /D-. Il default è /D+.<br><br>     I comandi /P- e /P+, infine, permettono rispettivamente di escludere o<br>   forzare l'uso della SoundBlaster Pro, in caso ci fossero problemi con la<br>   routine di auto-detect.<br><br>     Riassumendo la sintassi della command line è:<br><br>   DRT [/L] [/E] [/R] [/X] [/P[-|+]] [/G[-|+]] [/D[+|-]]<br><br>     Una breve schermata di help può essere richiamata con /? o /H, inoltre<br>   quasi  tutti  gli  switch  sono  preselezionabili utilizzando l'apposito<br>   programma di configurazione.<br><br>   4.7. La finestra di selezione file<br><br>     Questa finestra si apre ogni volta che si deve caricare un file (song,<br>   modulo, sample o pattern) da disco. Il suo  uso  è  piuttosto  intuitivo<br>   perciò ne parliamo brevemente mettendo in risalto le caratteristiche più<br>   "nascoste".<br>     Il menu "Directory" mostra la lista  delle  directory  e  delle  unità<br>   selezionabili,  per  attivarne una basta posizionarci sopra la barra con<br>   i tasti cursore e premere [Enter].<br>     Il menu "File" permette di effettuare la vera e propria selezione  del<br>   file, con le stesse modalità del menu precedente.<br>     Oltre  ai  tasti  cursore  è possibile selezionare velocemente un nome<br>   premendo  il  tasto  corrispondente al carattere iniziale, continuando a<br>   premere lo stesso tasto la barra si sposterà  sopra  tutti  i  nomi  che<br>   iniziano per quel carattere.<br>     Per  passare  dal  menu "File" a quello "Directory" e viceversa si usa<br>   semplicemente [Tab].<br>     Premendo [Alt-M] è possibile scegliere la "maschera" su cui si basa la<br>   lista dei file. E' possibile utilizzare più di una  maschera  usando  la<br>   virgola come separatore. Per esempio:<br><br>        *.MOD           seleziona tutti i file con estensione MOD<br>        *.MOD,*.DTS     seleziona tutti i file con estensione MOD o DTS<br><br>   In effetti la maschera "standard" per l'editor dei pattern è<br><br>        *.MOD,*.NST,*.DTS<br><br>   che permette di caricare un modulo SoundTracker o NoiseTracker oppure un<br>   "song"  creato  con  Dr.  Track (dopo la selezione il programma provvede<br>   automaticamente a riconoscere il tipo di file, qualunque sia il suo nome<br>   o la sua estensione).<br><br>     Quando bisogna scegliere un sample è disponibile il comando ausiliario<br>   [Alt-I] che commuta tra la lista di default (nome, dimensione, data)  ed<br>   una  in  cui  vengono visualizzati i nomi originali dei sample. Dato che<br>   queste informazioni vengono lette dentro i sample stessi, operazione non<br>   velocissima,  è meglio attivare la lista estesa solo quando si lavora su<br>   HD e disattivarla in caso di lettura da floppy.<br><br>   4.8. Supporto grafico<br><br>     Dr. Track lavora esclusivamente in modo testo,  però  con  un  piccolo<br>   trucco  è stato possibile utilizzare una limitata parte dello schermo in<br>   modo grafico (versione 1.40 o superiore, solo VGA).<br>     Questa finestra viene attualmente utilizzata in fase  di  riproduzione<br>   per visualizzare in tempo reale la forma d'onda inviata in uscita e, nel<br>   "sample editor", per disegnare il sample corrente.<br>     Poich‚ l'utilizzo del video BIOS è risultato impossibile per motivi di<br>   velocità,  ho  dovuto  riscrivere  in  modo  ottimizzato  la routine che<br>   aggiorna la finestra grafica. Solo i registri standard della VGA vengono<br>   utilizzati, ma se ci dovessero essere problemi  la  grafica  può  essere<br>   disabilitata con l'opzione /G- sulla command line.<br><br>   [DRT_TIPS]<br>                            5. L'arte del "modulo"<br><br>     Per  scrivere  dei  moduli  non  è  indispensabile  saper  suonare uno<br>   strumento o "conoscere la musica", però  il  fatto  di  non  partire  da<br>   "zero"  costituisce  indubbiamente  un vantaggio.  Ma per scrivere buoni<br>   moduli ci vuole soprattutto l'esperienza acquisita lavorando  per  conto<br>   proprio e "studiando" le composizioni altrui.<br>     Dato che un discorso sulla teoria musicale va oltre lo scopo di questo<br>   documento  vedremo  invece  qualche  "trucco"  che, oltre a poter sempre<br>   servire in pratica, illustra a dovere lo spirito dei moduli:  "non  dire<br>   che quattro voci sono poche finch‚ non le hai sfruttate al massimo".<br><br>   5.1. Il "tremolo"<br><br>     L'abbiamo  già  incontrato  in  qualche  esempio,  ma  dato che questo<br>   capitolo è il posto più naturale per l'argomento ne  riparliamo  un  po'<br>   più approfonditamente.<br>     Mentre  il  vibrato  comporta  una  variazione  di  "pitch", ovvero di<br>   frequenza, il tremolo consiste in una variazione di ampiezza, quindi  di<br>   volume.<br>     Bisogna osservare che la parola  "tremolo"  può  assumere  significati<br>   diversi   per   strumenti   diversi:  di  solito  significa  una  rapida<br>   ripetizione della stessa nota (nella chitarra si ha un grande esempio in<br>   "Recuerdos de la Alhambra" di Tàrrega) però nel pianoforte si usa spesso<br>   col  significato di "tremolo doppio", nel qual caso  ci  sono  due  note<br>   (distanti  fra  loro almeno una terza, altrimenti sarebbe un trillo) che<br>   si alternano rapidamente, spesso ad imitare il rullo dei timpani di  una<br>   orchestra.<br>     Per  l'organo  o l'armonium le cose cambiano ancora, ed il risultato è<br>   una  serie  di  rapide  interruzioni  del  suono  che  lo  rendono,  per<br>   l'appunto, tremolante.  E questo è ciò che vogliamo realizzare.<br><br>     Ci  viene incontro fortunatamente il comando "C" che regola il volume.<br>   Cambiando ripetutamente il volume  di  un  canale  l'effetto  tremolo  è<br>   presto realizzato:<br><br>   C-2 01 C40<br>   C-2 01 C10<br>   C-2 01 C40<br>   C-2 01 C10<br>   ecc.<br><br>     I valori naturalmente sono stati scelti a caso, così come è arbitrario<br>   il  fatto  di  ripetere  il  comando  (o  la  nota,  dipende dal tipo di<br>   strumento) ad ogni frame.<br><br>     Un  effetto  un po' più strano si potrebbe avere usando il comando "A"<br>   ("volume slide"):<br><br>   C-2 01 A02<br>   C-2 01 A20<br>   C-2 01 A02<br>   C-2 01 A20<br>   ecc.<br><br>     Non resta che fare qualche esperimento  e  trovare  la  soluzione  più<br>   adatta,  ricordando  tra l'altro che le "macro" messe a disposizione dal<br>   programma sono utilissime per scrivere sequenze di questo tipo.<br><br>   5.2. Velocità 3 e 1/2<br><br>     Una particolare tecnica usata a volte nei moduli consiste nel cambiare<br>   continuamente  velocità,  usando il comando "F" in ogni frame. In questo<br>   caso le velocità più usate sono 3 e 4, ed il  risultato  finale  si  può<br>   considerare come una velocità di 3 e 1/2:<br><br>   C-3 01 F03<br>   B-2 01 F04<br>   A-2 01 F03<br>   G-2 01 F04<br>   ecc.<br><br>     E' particolarmente utile nei "rullati"  di  batteria,  ma  sono  stati<br>   scritti  interi  song  su  questa  variazione di velocità, tanto che dal<br>   SoundTracker 2.6 in poi è stata  estesa  la  sintassi  del  comando  "F"<br>   permettendo note del tipo:<br><br>   C-3 01 F34<br><br>   che raggiungono lo  stesso  scopo  ottenuto  sopra  in  modo  assai  più<br>   conciso.<br><br>   5.3. Quattro voci: poche?<br><br>     A  volte  si  sente  il  bisogno di qualche canale in più, ma dato che<br>   bisogna  arrangiarsi  con  quel  che  si  ha  è  meglio studiare qualche<br>   strategia alternativa.<br>     Realizzare   effetti  come  echo,  delay  o  simili  non  è  difficile<br>   utilizzando più di un canale, per esempio potremmo  avere  qualcosa  del<br>   genere:<br><br>   C-2 01 C40    ... .. ...    ... .. ...<br>   ... .. ...    ... .. ...    ... .. ...<br>   ... .. ...    C-2 01 C20    ... .. ...<br>   ... .. ...    ... .. ...    ... .. ...<br>   ... .. ...    ... .. ...    C-2 01 C10<br>   ... .. ...    ... .. ...    ... .. ...<br>   ecc.<br><br>     Purtroppo  sprecare  due  o  tre  canali  in  questo modo non è sempre<br>   possibile, come fare allora? La  soluzione  consiste  nel  modificare  i<br>   sample:  aggiungendo  l'effetto  sul  sample piuttosto che scrivendolo a<br>   mano  si  ottiene  lo  stesso  risultato con un canale solo e con minore<br>   fatica. L'importante a questo punto è avere qualche programma  in  grado<br>   di  modificare  i  sample per creare l'effetto desiderato, ma dato che i<br>   sample di Dr. Track possono essere convertiti in VOC e viceversa, non  è<br>   difficile trovare una utility adatta tra le tante che esistono.<br><br>     Questa  tecnica  si può usare anche per gli accordi: invece di buttare<br>   via i tre canali necessari per un accordo  "standard"  basta  campionare<br>   direttamente l'accordo desiderato. Non a caso capita infatti di  trovare<br>   in qualche modulo lo stesso strumento campionato come accordo maggiore e<br>   minore,  e  ne  ho  visto  uno  in  cui ci sono ben nove tipi diversi di<br>   accordo realizzati con lo stesso strumento! Certo si spreca  un  po'  di<br>   spazio, ma con 31 sample a disposizione è un sacrificio che si fa a cuor<br>   leggero,  pur  di  risparmiare  qualche  canale. E a pensarci bene se un<br>   accordo di tre note suona su un  solo  canale  in  quel  momento  stiamo<br>   suonando (almeno) a 6 voci!<br><br>   5.4. "LET'S GO... Go... go..."<br><br>     Non  resisto  alla tentazione di propinarvi questo bell'effetto stereo<br>   (con la SoundBlaster va a farsi friggere, lo so, ma considerate pure che<br>   i vostri moduli potranno essere eseguiti su Amiga) che ho visto usare in<br>   più moduli.<br>     L'idea  è  questa:  abbiamo  un sample che dice "LET'S GO!" e vogliamo<br>   fare in modo che il "GO!" finale "echeggi" qualche  altra  volta  magari<br>   passando  da  un  canale  all'altro. Non possiamo usare il metodo di eco<br>   visto sopra perché dopo la prima  volta  non  vogliamo  più  sentire  il<br>   "LET'S",  e nemmeno possiamo mettere l'eco nel sample perché vogliamo lo<br>   "stereo".<br>     La soluzione al problema è alquanto brillante  e  usa  il  metodo  del<br>   paragrafo precedente unito al comando "C".<br>     Per  prima  cosa  bisogna  stabilire  dopo quanti frame (alla velocità<br>   corrente, eventualmente modificata per l'occasione) si  sente  il  "GO!"<br>   che vogliamo ripetere:<br><br>   0    A-2 02 C40    L<br>   1    ... .. ...    E<br>   2    ... .. ...    T<br>   3    ... .. ...    S<br>   4    ... .. ...<br>   5    ... .. ...    G<br>   6    ... .. ...    O<br><br>     Supponiamo che il "GO!" si senta esattamente 5 frame dopo l'inizio del<br>   sample:  per  realizzare  l'effetto voluto si esegue allora il sample su<br>   vari canali, ma tenendo il volume a zero finch‚ non  arriva  il  momento<br>   giusto!<br><br>   A-2 02 C40  L     ... .. ...        ... .. ...        ... .. ...<br>   ... .. ...  E     ... .. ...        ... .. ...        ... .. ...<br>   ... .. ...  T     A-2 02 C00 (L)    ... .. ...        ... .. ...<br>   ... .. ...  S     ... .. ... (E)    ... .. ...        ... .. ...<br>   ... .. ...        ... .. ... (T)    A-2 02 C00 (L)    ... .. ...<br>   ... .. ...  G     ... .. ... (S)    ... .. ... (E)    ... .. ...<br>   ... .. ...  O     ... .. ...        ... .. ... (T)    A-2 02 C00 (L)<br>   ... .. ...        ... .. C30  G     ... .. ... (S)    ... .. ... (E)<br>   ... .. ...        ... .. ...  O     ... .. ...        ... .. ... (T)<br>   ... .. ...        ... .. ...        ... .. C20  G     ... .. ... (S)<br>   ... .. ...        ... .. ...        ... .. ...  O     ... .. ...<br>   ... .. ...        ... .. ...        ... .. ...        ... .. C10  G<br>   ... .. ...        ... .. ...        ... .. ...        ... .. ...  O<br>   ... .. ...        ... .. ...        ... .. ...        ... .. ...<br><br>     Osservate  che  nei  vari  canali  si  inizia il sample direttamente a<br>   volume zero (le lettere tra parentesi non si sentono) e poi si  alza  il<br>   volume  al  livello  desiderato  per  sentire il "GO!" finale. Osservate<br>   anche che in questo caso il processo  potrebbe  continuare  all'infinito<br>   perché  nel  frattempo  si  è  liberato  il primo canale, che può quindi<br>   essere usato ancora per iniziare un nuovo ciclo. Bello, no?<br><br>   5.5. Conclusioni<br><br>     Ho scelto i  quattro  esempi  precedenti,  piuttosto  eterogenei,  per<br>   dimostrare  che  con  un  po'  di esperienza ed un pizzico di ingegno si<br>   possono realizzare cose molto buone anche con sole quattro voci e con  i<br>   comandi disponibili.<br>     Ce  ne  sarebbero  altri e probabilmente molti ancora che non conosco,<br>   ma penso ci sia più soddisfazione nel costruire pian  piano  il  proprio<br>   personale repertorio di trucchi, piuttosto che leggerli direttamente.<br>     Dr. Track, sennò, che ce l'avete a fare?<br><br><br>                              6. Ultime note...<br><br>     E siamo giunti (quasi) alla fine di questo "manuale". Scriverlo  mi  è<br>   costato  non  poca fatica e parecchie ore di lavoro, spero che l'abbiate<br>   trovato sufficientemente chiaro ed esauriente.<br>     Qui appresso ci sono le  "solite"  note  riguardanti la  non-garanzia,<br>   l'hardware e il software necessari, ecc.<br><br>   6.1. Hardware<br><br>     Dr.  Track richiede per girare almeno un  DOS  3.x  e  circa  400K  di<br>   memoria   libera   al  momento  del  lancio, nonch‚, dalla versione 1.30<br>   in poi, una CPU di classe 80286 o superiore.<br><br>     Per quel che riguarda la scheda video ne va bene una qualunque, ma con<br>   una EGA o una VGA l'estetica ne guadagna senza dubbio parecchio (e anche<br>   la funzionalità, con i modi a 43 e 50 linee).<br><br>   ************************************************************************<br>   * Nota:  alcuni  programmi, per esempio EMM386.EXE e QEMM.EXE, portano *<br>   * la CPU in modo virtuale e ciò può rendere incostanti  gli  interrupt *<br>   * causati  dal  DMA  provocando  una  perdita  di  qualità  in fase di *<br>   * riproduzione.  In questi casi provate a rimuovere  o  disattivare  i *<br>   * programmi  sospetti prima di dedurre che il player fa schifo (il che *<br>   * naturalmente non è affatto vero)!                                    *<br>   ************************************************************************<br><br>   6.2. Software<br><br>     Sebbene  l'unico file veramente indispensabile sia DRT.EXE è opportuno<br>   porre nella stessa directory anche DRT.CFG  (configurazione, comunque il<br>   programma è capace di autoconfigurarsi) e DRT.HLP  (help,  questa  volta<br>   Dr. Track non riesce proprio ad autoaiutarsi).<br>     Al  pacchetto  sono  incluse  poi  una  serie di utility documentate a<br>   parte, che implementano  una  serie  di  funzioni  ausiliarie  piuttosto<br>   comode in fase di sviluppo.<br><br>   [DRT_WARNING]<br>   6.3. La "non-garanzia"<br><br>     Com'è ormai consuetudine in ogni programma che si rispetti,  ecco  qui<br>   le righe che mi discolpano da ogni danno arrecato al vostro amato PC. Il<br>   programma è stato testato e messo alla prova in numerosissime situazioni<br>   anche  potenzialmente  "pericolose"  e  non ha mai dato problemi nemmeno<br>   nelle versioni precedenti, però visto che non si sa mai...<br><br>*    In questa versione "free" il programma può essere liberamente  copiato<br>   e  distribuito  sotto  forma di UN UNICO ARCHIVIO o di UN UNICO DISCO, a<br>   patto che siano presenti tutti i file contenuti nel pacchetto  originale<br>   e  che  questi  non  siano  stati  modificati.  La versione "free" viene<br>   rilasciata come FreeWare, è gratuita e non deve essere  venduta  se  non<br>   dietro autorizzazione scritta dell'autore.<br><br>*    Bench‚ sia stata posta la massima cura nella realizzazione del sistema<br>   "Dr. Track", l'autore declina ogni responsabilità  per  eventuali  danni<br>   causati dal programma o da un errato uso dello stesso. Lanciare ed usare<br>   il  programma implica l'aver letto e accettato questa "clausola".<br>     La precedente condizione vale inoltre  per  tutti  i  programmi  e  la<br>   documentazione contenuta nel pacchetto originale.<br><br>   [DRT_AUTHOR]<br>   6.4. L'autore<br><br>     Cioè  me. Potete contattarmi per via telematica lasciando un messaggio<br>   su una delle seguenti BBS:<br><br>   Hor<br>   Comar BBS Support<br>   Tel. XXXXXXX    7 linee r.a. 300-14400 MNP5 24h<br><br>   Alessandro Scotti<br>   SBDI (SoundBlaster Digest Italia) BBS<br>   Tel. XXXXXXX    300-9600 MNP5 24h<br><br>   oppure via posta scrivendo a:<br><br>   Alessandro Scotti<br>   Via X. Xxxxxxxx Xx<br>   00100 ROMA<br><br><br>                           Appendice A - Revisioni<br>                           -----------------------<br><br>   Nota:   le   modifiche  più  importanti  sono  segnalate  con  un  punto<br>   esclamativo.<br><br>   Versione 1.10<br><br>   ! sintassi  della  command-line  estesa e rivista, nuovi switch: /E, /R,<br>     /L;<br>   - possibilità di partire direttamente in modo 43/50 linee;<br>   - controllo  meno  rigido  sui  moduli  in  input   per   estendere   la<br>     compatibilità con altri tracker;<br>   - corretto un bug nella schermata di help ottenuta con /? o /H;<br>   - nuovi messaggi di errore e lievi cambiamenti nei vecchi;<br>   - nuovo comando nel "sample editor"  che  massimizza  il  volume  di  un<br>     sample agendo direttamente sui dati in esso contenuti;<br>   - possibilità  di  trasportare l'intero song di un semitono in alto o in<br>     basso agendo dall'"order editor";<br>   ! eliminato il backslash ("\") che veniva  aggiunto  automaticamente  ai<br>     nomi delle directory facendo perdere un carattere significativo;<br>   - possibilità  di  selezionare  i  sample visualizzando i nomi originali<br>     Amiga.<br><br>   Versione 1.20<br><br>   - corretti  un  paio di bug sfuggiti ai precedenti controlli (e scoperti<br>     mentre si cercava qualcos'altro);<br>   ! gestione di librerie di sample con nomi definiti dall'utente;<br>   ! estese  le  capacità  dei  song  per  utilizzare le nuove librerie  di<br>     sample;<br>   - visualizzazione  dei nomi dei primi 28 sample nel "pattern editor", in<br>     modo VGA 50 linee;<br>   ! possibilità  di  usare  la  memoria  espansa  per contenere i pattern,<br>     permettendo un risparmio di memoria di 64K (sempre utili);<br>   - sensibile incremento della velocità del  player,  in  questo  modo  la<br>     velocità   risulta   praticamente   immutata  rispetto  alle  versioni<br>     precedenti anche usando la memoria espansa;<br>   - nuovo switch /X.<br><br>   Versione 1.30<br><br>   - nuovo editor di linea;<br>   - possibilità di suonare "sopra"  un  song  senza  memorizzare  le  note<br>     ("test mode");<br>   ! migliorata la finestra di selezione file, è ora possibile  selezionare<br>     direttamente   un   file,  una  directory  o  una  maschera  (o  tutto<br>     insieme...);<br>   - durante   la   selezione  file  l'ultima  directory  utilizzata  viene<br>     memorizzata e riproposta come default alla successiva lettura;<br>   - nuova funzione per ascoltare un sample senza caricarlo in memoria;<br>   ! manuale di riferimento on-line;<br>   ! supporto per la SoundBlaster Pro (stereo, 7 bit per traccia),<br>   - finestra  di  controllo  per  il mixer della SoundBlaster Pro (volumi,<br>     filtro, mono/stereo);<br>   - nuovo switch /P[-|+] per escludere o forzare l'uso della SB Pro.<br><br>   Versione 1.40<br><br>   ! versione  "FreeWare"  senza limitazioni, per festeggiare la fine di UN<br>     ANNO di servizio militare;<br>   - selezionando un file per nome viene aggiunta l'estensione .MOD  se  il<br>     file senza estensione non esiste (ok, avrebbe gia' dovuto esserci...);<br>   - occupazione  di  memoria ridotta di circa 15K, in parte utilizzati per<br>     implementare le nuove funzioni;<br>   - possibilita' di cambiare il prompt dei comandi durante una shell;<br>   ! volume globale;<br>   ! finestra grafica (96x48 in modo testo!) e relativo switch /G[+|-];<br>   - i sample possono ora essere caricati direttamente  anche  nei  formati<br>     WAVE e VOC (limitatamente ai file più "semplici");<br>   - fade out automatico in riproduzione ([Alt][F]).<br><br>   Versione 1.45<br><br>   - alcuni piccoli ritocchi che per mancanza di tempo non era stato<br>     possibile inserire nella versione precedente;<br>   - sistema di help completamente riscritto con più informazioni e in<br>     formato hypertext;<br>   - il file di configurazione è ora in formato testo anzich‚ binario.<br><br>               Appendice B - Formato dei file sample (.SMP)<br>               --------------------------------------------<br><br>   Offset       Lunghezza       Descrizione<br>        0              10       Sample ID (#$09 + '#SAMPLE#' + #$1A)<br>       10               1       Lunghezza nome sample<br>       11              22       Nome sample<br>       33               2       Lunghezza sample<br>       35               1       (non usato, sempre zero)<br>       36               1       Volume sample<br>       37               2       Offset parte repeat<br>       39               2       Lunghezza parte repeat<br>       41            ....       Dati sample (8 bit, signed)<br><br><br>                                    Indice<br>                                    ------<br><br>     Questo documento contiene  all'interno  delle  parole  chiave  che  ne<br>   facilitano  la consultazione on-line. Per trovare l'argomento desiderato<br>   consultate l'indice qui sotto e cercate nel testo (con un normale editor<br>   o un text-viewer)  la  parola  chiave  associata  (si  può  omettere  il<br>   prefisso DRT e le parentesi quadre ma è meglio tenere l'underscore).<br><br>   1. Introduzione                                      [DRT_INTRO]<br>        1.1. Cos'è il SoundTracker<br>        1.2. Cos'è il Dr. Track<br>        1.3. Dai "song" ai "moduli" e viceversa<br>        1.4. Amiga vs PC<br>   2. Dentro i moduli (prima parte)<br>        2.1. Gli strumenti                              [DRT_SAMPLE]<br>        2.2. Le note                                    [DRT_NOTE]<br>        2.3. I "frame"                                  [DRT_FRAME]<br>        2.4. I "pattern"                                [DRT_PATTERN]<br>        2.5. L'"order list"                             [DRT_ORDER]<br>        2.6. Il tempo                                   [DRT_TEMPO]<br>   3. Dentro i moduli (seconda parte)<br>        3.1. I comandi<br>                (arpeggio)                              [DRT_ARPEGGIO]<br>                (portamento verso l'alto)               [DRT_PORTUP]<br>                (portamento verso il basso)             [DRT_PORTDOWN]<br>                (portamento verso una nota)             [DRT_TONEPORT]<br>                (cambiamento volume)                    [DRT_VOLSLIDE]<br>                (vai al pattern...)                     [DRT_JUMP]<br>                (nuovo volume)                          [DRT_SETVOLUME]<br>                (interrompi pattern)                    [DRT_BREAK]<br>                (nuova velocità)                        [DRT_SETSPEED]<br>   4. L'ambiente di lavoro<br>        4.1. Struttura del programma<br>        4.2. Il "song editor"<br>                4.2.1. Il "pattern editor"              [DRT_EDITPATTERN]<br>                        (comandi blocchi)               [DRT_EDITBLOCK]<br>                        (macrocomandi)                  [DRT_EDITMACRO]<br>                4.2.2. L'"order editor"                 [DRT_EDITORDER]<br>                4.2.3. Il "player"                      [DRT_PLAY]<br>                4.2.4. Registrando in tempo reale       [DRT_RECORDING]<br>                4.2.5. Input e output                   [DRT_IO]<br>                4.2.6. "Sample and song"                [DRT_SONG]<br>                4.2.7. Librerie di sample               [DRT_SAMPLELIB]<br>                4.2.8. Altri comandi...                 [DRT_EDITMISC]<br>        4.3. Il "line editor"                           [DRT_EDITLINE]<br>        4.4. Il "sample editor"                         [DRT_EDITSAMPLE]<br>        4.5. Le directory di Dr. Track                  [DRT_DIRS]<br>        4.6. I parametri della command line             [DRT_CMDLINE]<br>        4.7. La finestra di selezione file<br>        4.8. Supporto grafico<br>   5. L'arte del "modulo"                               [DRT_TIPS]<br>        5.1. Il "tremolo"<br>        5.2. Velocità 3 e 1/2<br>        5.3. Quattro voci: poche?<br>        5.4. "LET'S GO... Go... go..."<br>        5.5. Conclusioni<br>   6. Ultime note<br>        6.1. Hardware<br>        6.2. Software<br>        6.3. La "non-garanzia"                          [DRT_WARNING]<br>        6.4. L'autore                                   [DRT_AUTHOR]<br><br>   Appendice A - Revisioni<br>   Appendice B - Formato dei file .SMP<br><br>
</pre>

</body></html>